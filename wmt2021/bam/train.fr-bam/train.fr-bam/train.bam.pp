ɲebila
k'a d'a kan ko dine hɔrɔnɲa ni tilennenɲa ni lafiya sintin ye hadamaden bɛɛ danbe dɔnni n'u josiraw danmakɛɲneni ye,
k'a d'a kan ko hadamaden josiraw n'u kɔnni kɛra dannajuguya caman sababu ye minnu bɛ maaya ɲugun, ani ko hadamaden haju bɛɛ la gɛlɛnman ye de ka diɲe kura dabali min den si tɛ bali k'a hakilila fɔ nink'a dannasira batu, min den bɛɛ tangalen bɛ bagabagali ni ɲani ma,
k'a d'a kan ko a tɛ ɲɛ fo hadamaden josiraw ka lakana sariyabatufanga de fe yaasa muruti kana kɛ mɔgɔ ma jagoya ye tɔɲɔn ni degun kanma,
k'a d'a kan ko kanu jiidili ka kan ka kɔkɔrɔdon kabilaw ni ɲɔgɔn cɛ,
k'a d'a kan ko Diɲe kabilatɔn y'a ɲaniya dantigɛ kokura, kabilaw Bɛnkansɛbɛn kɔnɔ, ko ale sirilen bɛ hadamaden josira bɛrɛw la, hadamaden danbe n'a kiimɛ na, cɛ ni muso josiraw kɛɲɛni na, ani ko a b'a cɛsire maaya ka taa ɲe, diɲɛnatigɛ ka nɔgɔya hɔrɔnɲa jiidilen kɔnɔ,
k'a d'a kan ko tɔndenjamana bɛɛ y'a kandi ko a bɛ fara Kabilatɔn kan ka hadamaden josiraw n'a ka hɔrɔnɲa bɛrɛ lakana ani k'u waleya diɲe bɛɛ kɔnɔ,
k'a d'a kan ko fɔlen tɛ se ka tiimɛ a ɲɛ ma ni bɛn ma kɛ josiraw ni hɔrɔnɲa faamucogo kan,
Sariyasen fɔlɔ
hadamaden bɛɛ danmakɛɲɛnen bɛ bange, danbe ni josira la.
hakili ni taasi b'u bɛɛ la, wa u ka kan ka badenɲasira de waleya u ni ɲɔgɔn cɛ.
Sariyasen 2
bɛɛ ka kan josira ni hɔrɔnɲasira dantigɛlen ninnu bɛɛ la, wolomali fan si t'a la, janko siyawoloma, fari jɛya n'a finɲa, cɛya ni musoya, kan, diinɛ, politikisira ni miirisira jan o jan, fasowoloma ni sɛrɛwoloma, sɔrɔ ni bonda ni jɔyɔrɔwoloma fan o fan.
wa mɔgɔ tɛ minɛ i bɔyɔrɔ ma, o dabolo mana kɛ fɛn o fɛn ye politiki ni sariya la ani diɲɛ kɔnɔ: o ka kɛ jamana wali dugukolo yɛrɛmahɔrɔn ye, wali kalifafen, wali maralen, wali dankari bɛ min ka setigiya la,
Sariyasen 3
hadamaden bɛɛ ka kan ni kisi ni tanga ni hɔrɔɲa ye.
Sariyasen 4
mɔgɔ si tɛ kɛ jɔn ye, wali bolokɔnɔmɔgɔ. Jɔnɲa ni jɔnjago jan o jan kɔnnen don.
Sariyasen 5
mɔgɔ si ni man kan ka ɲangata; dannajuguya ɲangini wali danbelakari ɲagagini man kan ka da i kan.
Sariyasen 6
mɔgɔ bɛɛ ka kan ni jateli ye sariya fɛ yɔrɔ bɛɛ.
Sariyasen 7
bɛɛ ka kan ka kisi fisamanciyawalew ma minnu bɛ dankari kɛ Dantigɛkan in na, ani mɔgɔlaɲiniwale fɛn o fɛn bɛ na n'o ɲɔgɔn fisamanciya ye.
Sariyasen 8
bɛɛ jo don k'i siri jamana sariyabolo ɲumanw na k'i josira bɛrɛw dankariwlew kɛlɛ, i josira minnu sɛmɛntiyalen bɛ jamana Sariyabaju fɛ.
Sariyasen 9
Sariyasen 10
bɛɛ jo bɛ k'i fɛla da kɛnɛ kan kiirida tilennen bagabagabali kɔrɔ, a ka jo ni jalaki bɔ ɲɔgɔn na n'a ma kɛ ni mɔgɔlawoloma ye.
Sariyasen 11
mɔgɔ te ɲangi k'a da kɛwale wali fili kan kɛwaati y'a sɔrɔ si tɛ jamana kɔnɔ wali jamanaw ni ɲɔgɔn cɛ min b'o jate ko jugu ye.
wa ɲangili fana te da i kan ka tɛmɛn min tun bɛ sen na kan ko jugu kɛtuma na.
Sariyasen 12
bin tɛ se ka kɛ mɔgɔ kan ka don i gundo la, i ka dukɔnɔkow la, i siso kɔnɔ an'i ka gundosɛbɛnw na, wali ka dankari kɛ i tɔgɔ ni danbe la.
sariya ka kan ka bɛɛ tanga o binkanni ni dankari sugu ma.
Sariyasen 13
bɛɛ ka kan ni taa-ninka-segin ye i fɛrɛ ma, ani i sigiyɔrɔ sugandili jamana kɔnɔ.
mɔgɔ tɛ bali ka bɔ i ka jamana wali jamana wɛrɛ kono, ka tila ka segin i ka jamana kɔnɔ.
Sariyasen 14
bɛɛ jo don ka bɔ mafiɲɛya kɔrɔ ka taga i kun kalifa yɔrɔ wɛrɛ, wa o jamana wɛrɛ man kan k'i jɛ kalifayɔrɔ la.
i man kan n'o josira ye n'i nɔminɛkun ye ko jugu kɛli de ye jaati forobasariya la walima kɛwale minnu bɛ Kabilatɔn kuntilenna n'a daliluw sɔsɔ.
Sariyasen 15
mɔgɔ bɛɛ ka kan ni kabilaya ye.
bin tɛ kɛ mɔgɔ si kan k'i jɛ kabilaya la, wali k'i bali ka kabilaya falen.
Sariyasen 16
cɛ ni muso si mana se furu ye, siyako t'o la, kabilako t'o la, diinɛko t'o la, u ka kan ni furu ni denbaya ye.
u danma ka kan josira la furu dontuma n'a kuntagala kɔnɔ ani a sali kɛnɛ kan.
furu tɛ se ka siri ni cɛ ni muso ma diɲɛ n'a ye faasi.
Sariyasen 17
i kelen na o, jɛ kɔnɔ o, mɔgɔ bɛɛ ka kan ni tɔgɔlafɛntigiya ye.
bin tɛ se ka kɛ mɔgɔ kan k'i tɔgɔlafɛn minɛ i la.
Sariyasen 18
bɛɛ b'i yɛrɛ ye miirisira ni taasi ni diinɛko la; o jo b'i yamaruya ka diinɛ n'i dannako falen, ani k'u waleya i kelen na wali i n'i jenɔgɔnw, kɛnɛ kan wali dunduguma na, kalan ni matarafali ni batu sen fɛ.
Sariyasen 19
bɛɛ sago bɛ i miiriya la, ani i kakilila jirali; o la i tɛ bagabaga k'a da i miiriya kan, wa i jo bɛ ka miiriya ni kibaruyaw ɲini ani k'u gansi fo jamana fo jamana, jɛnsɛnnifɛɛrɛ sugu bɛɛ la.
Sariyasen 20
bɛɛ sago bɛ ka jɛ dilan, ka ɲɔgɔɲew kɛ.
mɔgɔ tɛ jagoya ka don jɛ la.
Sariyasen 21
bɛɛ ka kan in jɔyɔrɔ ye i faso koɲɛw ɲɛkun na, i yɛrɛkun wali i dungɔlamɔgɔ sugandilen fɛ.
bɛɛ ka kan ni jɔyɔrɔ ye, ɲɛnawoloma t'a la, i ka jamana forobabaaraw la.
jamana dungɔ de ye forobafanga daga; a dungɔ ka kan ka jira kalada jɛlenw sen fɛ, bɛɛ ka kan forobakalada minnu na, gundo la wali o ɲɔgɔnna siraw la minnu bɛ sagolasugandili tiimɛ.
Sariyasen 22
bɛɛ ye maaya den ye minkɛ, bɛɛ ka kan ni ɲɛsuma ye maaya kɔnɔ; jamana ka magan ni jamanaw cɛ ɲɔgɔndɛmɛn ka kan ka kɛ sababu ye, jamana sariya n'a seko hukumu kɔnɔ, ka bɛɛ josira tiimɛ sɔrɔ ni diɲɛnatigɛ ni faamuya siratigɛ la, danbe ni mɔgɔ bɛrɛya yiriwali tɛ taa o minnu kɔ.
Sariyasen 23
baaraw mana kɛɲɛ, saraw ka kan ka kɛɲɛ; mɔgɔ ma bɔ mɔgɔ la, bɛɛ ka kan o la.
mɔgɔ o mɔgɔ n'i bɛ baara la, i ka kan ni sara sɛbɛ ye min bɛ i n'i ka denbaya sutura hadamadeɲa na, ani maaya lakanasira tɔ fɛn o fɛn n'a kun bɛ.
bɛɛ jo bɛ ka mɔgɔ wɛrɛw fara i kan ka kaaratɔnw dilan, wali ka don baaratɔnw na, yaasa k'i nafasiraw makara.
Sariyasen 24
bɛɛ ka kan i lafiɲɛ ni ɲɛnajɛ ye, ani baarawaati dannen hakɛ la, ani waati ni waati sɛgɛnnabɔ min tɛ sara la.
Sariyasen 25
mɔgɔ bɛɛ ka kan ni sɔrɔ ye diɲɛnatigɛ la min bɛ kɛnɛya ni hɛɛrɛ sabati i n'i ka denbaya ye, i ko balo, fɛɛrɛbɔ, siso, furakɛli, ani maaya dɛmɛnsira gɛlɛnw; i ka kan ni dɛmɛn ye baarantaɲa ni bana ni dɛsɛ ni firiya ni kɔrɔ kɔnɔ, o n'a ɲɔgɔnna baanmako mana kɛ sababu ye k'i ka diɲɛnatigɛ sɔrɔsiraw tiɲe.
bange ni deɲa ka kan ni dɛmɛn ni ladonni kɛrɛnkɛrɛnnen ye.
den o den, a kɛra furu den ye o, a ma kɛ furu den ye o, bɛɛ ka kan lakanacogo kelen na maaya kɔnɔ.
Sariyasen 26
mɔgɔ bɛɛ ka kan ni kalan ye.
sara man kan ka bɔ kalan na, kalanbaju kɔni na fiyew.
kalanbaju ye bɛɛ ma wajibi ye.
Fɛɛrɛkalan ni baarakalan ka kan ka forobaya; kalandakunba ka kan ka labila bɛɛ ye, fisamanciya t'a la, mɔgɔ o mɔgɔ n'i y'a sarati dafa.
ladamuni ka kan ka ɲesin mɔgɔ bɛrɛya yiriwali ma, hadamaden josiraw matarafali ni hɔrɔɲa bajuw sinsinni .
a ka kan ka faamuya ni sabali ni teriya ɲɔgɔya kabilaw ni sibolow ni diinɛkulu bɛɛ ni ɲɔgɔn cɛ, ani ka Diɲɛ kabilatɔn ka lafiya basigiwalew yiriwa.
bangebagaw fɔlɔ de sago bɛ u denw ladamucogo sugandili la.
Sariyasen 27
a bɛ bɛɛ sago la k'i nindon jama ka faamuyasiraw la, ka bɔ masiriw nunma, k'i nindon dɔnniya yiriwawalew la ani ka bɔ a hɛɛrɛ nunma.
Sariyasen 28
bɛɛ jo bɛ k'a ɲini labɛn ka kɛ maaya la ani jamanaw cɛ la, min b'a to josira ni hɔrɔnɲa baju minnu dantigɛlen filɛ Dantigɛkan in kɔnɔ, olu ka sira sɔrɔ a ɲɛ ma.
Sariyasen 29
i ka hadamadenɲa yiriwali sirilen be maaya jɛkulu min na, o ka ci b'i kan.
dan si tɛ josira taama ni hɔrɔnɲa tɔnɔbɔ la, fo sariya ka dan sigilen minnu kun ye ka tɔw josiraw ni hɔrɔɲasiraw gasi sigi, ani tilennenɲa ni basigi ni jama ka hɛɛrɛ tɛe taga wajibi minnu kɔ sariyafanga kɔnɔ ka olu tiimɛ.
o jow ni hɔrɔnɲasira ninnu tɛ boli cogo si la min be Kabilatɔn kuntilennaw n'a daliluw kota.
Sariyasen 30
jɔyɔrɔ fɛn o fɛn dantigɛlen ye nin Dantigɛkan in kɔnɔ, Fanga wali jɛkulu wali mɔgɔ kelen sijo tɛ k'o minɛ yamaruya ye ka sira taama, wali ka walekɛ, min kun ye hadamaden josira ni hɔrɔnɲasira jiralen ninnu tiɲɛni ye.Kunnafoni ka ɲɛsin kɛnɛya baarakɛlaw ma, minnu bɛka Ebola kɛlɛ
Ebola yɛrɛ ye mun ye?
Ebola ye farigan jugumanba ye min bɛ sɔrɔ banakisɛ fɛ, jolibɔn bɛ a sen kɔrɔ (joli bɛ bɔ banabagatɔ fari la). A bɛ sɔrɔ banabagatɔ joli walima a farilaji fɛ, walima fɛn wɛrɛw fɛ banakisɛ bɛ minnu na.
a bɛ se ka denbaya kuturu bɛɛ faga. Tuma dɔw la, a daminɛ na a ni bana wɛrɛw bɔlen don.
Ebola taamasiɲɛw ye mun ye?
farigan, kungolodimi, fangadɔgɔya, fasasiradimi, fɔɔnɔ, kɔnɔboli, kurukuruw, ɲɛkisɛw bilenyali, yegentu ani basibɔn (kɔnɔ na ani farikolo kɔ kan)
a mɔgɔ fagataw bɛ bi duuru b"ɔ kɛmɛ kɛmɛ sara la.
bana in ma se Mali la fɔlɔ.
Ebola banakisɛ jɛnsɛnni bɛ bali cogodi?
a kunbɛncogo ɲuman ye mɔgɔw kana maga banabagatɔ la, sanko a farilajiw.
a nafa ka bon mɔgɔw ka to ka u tɛgɛ ko ka u saniya tuma bɛɛ.
a banakisɛ bɛ se ka to fiɲɛ na ka tile caman kɛ, o kama aw ka kan ka aw makoɲɛfɛnw bɛɛ saniya ni zawɛliji ye.
a banakisɛ bɛ jɛnsɛn cogodi?
Ebola bɛ sɔrɔ ebolatɔ farilaji de fɛ.
Wɔsiji, joli, kɔnɔboli, fɔɔnɔ, lawaji, jiyiriyaraw ani sugunɛ bɛ a banakisɛ lase mɔgɔ ma.
Laadala sukoya dɔw sen fɛ, mɔgɔw bɛ maga su la o fana bɛ kɛ sababu ye ka Ebola banakisɛ yɛlɛma.
hali ni mɔgɔw hakilila ko banabagatɔw mabɔli tɛ fɛɛrɛ ɲuman ye walima a bɛ u somɔgɔw degun, ebolatɔw mabɔli tɔw la, o ye wajibi ye ka a sababu kɛ a banakisɛ ka farati ye ani a bɛ se ka denbaya bɛɛ lajɛlen minɛ
jamana ɲɛmɔgɔw bɛka mun kɛ walasa ka dankari kɛ bana in na?
Mali bɛka fɛɛrɛ caman tigɛ a kama.
o fɛɛrɛw ye:
ka dabaliw kuraya ani ka u sɛgɛsɛgɛ;
ka jamana dondaw, ni a kɛnɛyasow ani sigida mɔgɔw kɔlɔsi;
ka kunnafonisiraw sigi sen kan minnu bɛ kuma kɛnɛya sabatili taabolow kan;
ni sɔmi kɛra mɔgɔ minnu ma, ka olu sɛgɛsɛgɛ, ka u mabɔ kɛnɛyabagatɔw la, ka u ladon ani ka u kɔlɔsi;
ka sigida mɔgɔw kunnafoni, ka u bilasira ani ka bana in kunbɛnbaara bɛɛ kɔlɔsiKɔnɔbara
furu ni biɲɛ ani nuguw bɛ farikolo yɔrɔ min na.
fɛn min tɛ mɔgɔw dɔnfɛn kɔrɔ ye, walima fɛn min bɛrɛ bɛnnen tɛ.
fɛn min bɔra a kɛcogo la.
kurukuru
Gololabana don, min bɛ nɔ bila ɲɛda, disi walima kɔ la. A bɛ nɛn ta, tuma dɔw la a yɔrɔw bɛ fin.
a bana ka teli ka denmisɛnna mɔgɔw de minɛ (balikuw).
kɔnɔnabana balalen don min tɛ ɲɛ opereli kɔ tuma dɔw la.
kɔnɔdimi gɛlɛn ni fɔɔnɔ k'a sɔrɔ kɔnɔboli tɛ a senkɔrɔ, o bɛ se ka kɔnɔnabana juguman kofɔ.
bana mɛnta tɛ.
baliku
waati min denmisɛnni bɛ kɛ baliku ye. A bɛ daminɛ denmisɛn san 13 la, ka taa a bila a san 19 na.
Dɔlɔtɔya
minfɛn alikɔlima minni ka a dantɛmɛ i n'a fɔ biyɛri, ɔrɔmu, duvɛn, o n'a ɲɔgɔnna wɛrɛw.
mɔgɔ dɔw fari tɛ fɛn dɔw kun. Gɛlɛya dɔw bɛ yen i n'a fɔ fariŋɛɲɛ, tiso, ani fɛndɔw kasa bɛ se ka na ni dusuɲugun walima bana ye. Fɛn kɛrɛn­kɛrɛnnen dɔw bɛ yen ni mɔgɔ ye olu kasa sama, k'u dun, k'i pikiri ni u ye walima ka maga u la, o bɛ se ka u tɔɔrɔ.
Faritɛnɛ
Tumuw
u bɛ se ka kɔnɔboli ni tɔgɔtɔgɔnin bila mɔgɔ la ani ka nɛn sigi biɲɛ na.
Jiforoko
den bɛ da ji min na wolonugu kɔnɔ (kɔɔli).
Dimimadalan
fura min bɛ dimi mada.
jolidɛsɛ
bana min bɛ joli dɔgɔya ka a ɲɛ yɛlɛma.
aw ye sumayabana jolidɛsɛ lajɛ.
Furudimifura
fura min bɛ kumuji cayali bali furu la ani ka furudimi kɛlɛ.
Banakisɛfagalan
fura min bɛ bana kɛlɛ, ka banakisɛ faga.
Fɔɔnɔfura
fura min bɛ fɔɔnɔ, walima dusukun ɲugun bali.
Fariŋɛɲɛfura
fura min bɛ banamisɛnniw kɛnɛya i n'a fɔ mura ni fariŋɛɲɛ.
a bɛ fɔɔnɔ fana bali ani ka sunɔgɔ bila mɔgɔ la.
Safinɛ walima furaji min bɛ banakisɛ bali ka bugun
Fasajafura
fura min bɛ kɛ ka fasaja ni kɔnɔnugutikɛ furakɛ.
tuma dɔw la a bɛ dilan ni so joli ye.
Nugubɔda
Jolibolisiraba
nugubakun
Forokoni don, min bɛ bolokɔni hakɛ la, a nɔrɔlen don nuguba la.
nugu labanyɔrɔ don ka bɛn banakɔtaa bɔyɔrɔ ma.
fɛn don min ka nɔgɔ, a lakananen don, a ka ca la a bɛ bɛn waati kɛrɛn­kɛrɛnnen na.
jolisira
joli bɛ boli sira min fɛ ka bɔ dusukun na ka taa farikolo tɔ la.
jolisira minnu bɛ joli lasegin dusukun na, olu tɛ tantan.
olu ye siraw ye joli bɛ boli minnu fɛ farikolo la.
banakisɛw
banakisɛ fitiniw don, minnu tɛ se ka ye ni mikɔrɔsikɔpu tɛ. U bɛ yɛlɛmabana caman bila mɔgɔ la.
bana gɛlɛya fɛ, ni banabagatɔ tɛ se ka a yɛrɛ yɛlɛma dilan na, o bɛ joli bila a fari la.
Subagaya
kɛwale minnu bɛ jɛnsɛn ka mɔgɔ hakilila yɛlɛma subagaw ni dabali fɛ.
mɔgɔ dɔw dalen don a la ko u ka bana ye subaga nɔ ye walima ko subaga ye a ɲɛjugu jɔ u la.
Ŋunaŋuna
biɲɛ bɛ ji kunaman ɲugujiman min dilan ka a mara fiye kɔnɔ,
ale de bɛ tulumafɛnw yɛlɛmani nɔgɔya furu fɛ.
a dɔgɔya ni a caya bɛ bɔ mɔgɔ si hakɛ ni a ka kɛnɛya hakɛ de la.
boloci kuraya
banakɔtaa kɛli ye ka nɔgɔ labɔ kɔnɔ na.
Izinitigiw bɛ tɔgɔ min da u ka fɛn dilannenw na.
dilanbagaw ka tɔgɔ.
Izinitigiw bɛ tɔgɔ min da u ka fɛn dilannenw na. A furaw bɛ feere ni tɔgɔ kɛrɛn­kɛrɛnnen ye, tuma dɔw la u da ka gɛlɛn ni a ladege ye.
a ka ca a la muso sin b'a dimi jibaatɔya dɔgɔkun fɔlɔ walima a kalo fɔlɔ la,
o bɛ se ka kɛ sababu ye ka sin fan dɔ kalaya, k'a bilen, ani k'a funu.
nin bangeni senfɛ den sigilan walima a sen de fɔlɔ bɛ na.
fura min bɛ banakisɛ suguya caman faga.
ni i ye a ni sipɛkitɔrɔmu sanga ɲɔgɔn ma, o bɛ banakisɛ damadɔ dɔrɔn de faga
Kanfileniw
fiɲɛ tɛmɛsira don ka taa fogonfogon na. Adamaden bɛ ninakili o fɛ.
Fogonfogonbana
Sigilan, bobara
kansɛribana
kuru don min bɛ adamaden farikolo la ni a bɛ bonya fo ka se a tigi fagali ma.
Sukaromafɛnw
dumuni timimanw ni sukaro.
dumuni minnu bɛ fanga di farikolo ma.
Farikolofanga dumuniw don i n'a fɔ kaba, malo, alikama, bananku pɔmutɛri ani je.
bananku
Kumafɛn timiman don min bɛ sɛnɛ funtenima jamanaw na.
pilatiri
Finimugu kologɛlɛn ni pilatiri min bɛ kɛ ka kolo karilen minɛ k'a sigi yɔrɔkelen fo ka se a kɛnɛyali ma.
bugun
ni i ye yeelen jɔ ɲɛmɔgɔni kan, a bɛ kɛ jɛman ye.
Sumu
Santigaradi
mɔgɔ kɛnɛman farikolo funteni hakɛ ɲuman ye degere 37 ye.
ji bɛ kɛ gilasi ye n'a bɛ degere 0 la, a bɛ wuli n'a bɛ degere 100 la.
Bangenugu da
Dayɛlɛyɔrɔ walima denso kan musoya kɔfɛla la.
joli don min bɛ kɛ mɔgɔ dogoyɔrɔ, a bolokɔni walima a dawolo la, o ye dana taamasiɲɛ fɔlɔ dɔ ye.
kalo o kalo u bɛ den mɔcogo jateminɛ k'o sɛbɛn a kɔnɔ, o de b'a jira ko den bɛ ka fanga sɔrɔ ka ɲɛ.
jiginni kɔfɛ bana. Nin bana in bɛ musow minɛ jiginni kɔfɛ.
bana kuntaalajan walima bana min bɛ taa ka segin.
kɔlɛ
den min wolola ni nin bana in ye, i b'a sɔrɔ a nagalo cilen don fila ye. Namantɔrɔkɔ
den min wolola ni nin bana in ye, i b'a sɔrɔ a nagalo cilen don fila ye.
kɔnɔdimi
dimi don min bɛ sɔrɔ nugu ka samasamani walima kaliya fɛ
Sinjifɔlɔ
ji fɔlɔ min bɛ bɔ sin na jiginni kɔfɛ.
a ɲɛ bɛ i n'a fɔ ji salasala nka witamini bɛ a la kosɛbɛ, wa a bɛ den tanga banaw ma.
kirinni
tuma dɔw la a bɛ laban saya ma.
sigidamɔgɔw
dugu walima sigida kelen mɔgɔw minnu ka taabolo, u ka sɔrɔw ni u ka gɛlɛyaw ye kelen ye.
gɛlɛya minnu bɛ don bana senkɔrɔ, k'a juguya.
misali la kanjabana bɛ se ka don ɲɔni senkɔrɔ, ka bana tɔ gɛlɛya.
farafinnɔgɔ
farafinnɔgɔ ye furabuluw ni baganbow ɲagaminen ye ka u toli ka kɛ nɔgɔ ye.
Binjalan, furabulu jalanw, nakɔfɛn ɲamanw, baganbow bɛɛ bɛ kɛ farafinnɔgɔ ɲuman ye.
kɔnpɛrɛsi
Finikunkurun don min bɛ kuru ka da fari fan dɔ la.
a bɛ se ka su jikalan walima jisuma na.
aw ye kirinni yɔrɔ lajɛ.
Kɔnɔja
sɔgɔsɔgɔninjɛ
sɔgɔsɔgɔninjɛ tɔgɔ kɔrɔ don.
magaɲɔgɔnna
banabagatɔ bɛ se ka yɛlɛmabana jɛnsɛn ni a ni mɔgɔ wɛrɛw magara ɲɔgɔn na walima ka gɛrɛ ɲɔgɔn na.
bana min yɛlɛma ka di mɔgɔ wɛrɛ fɛ.
Bangekɔlɔsifɛɛrɛ
fɛɛrɛ o fɛɛrɛ bɛ se ka muso bali ka kɔnɔ sɔrɔ.
Tindimi
Fasaw jali walima u surunyali.
fasaja
Kolotugudafasaw jali walima u surunyali min bɛ mɔgɔ dɛsɛ ka a bɔ a nɔ na.
ko walima lahalaya min bɛ a jira ko fura dɔ man kan ka ta.
(Fura caman tali lagosilen don kɔnɔmaya waati.)
Kɔnɔɲama
mɔgɔ fari bɛɛ walima fari fan dɔ ka bala ka kirin, I n'a fɔ a bɛ kɛ cogomin na kirikirimasiɲɛ walima kanjabana na.
ɲɛkisɛ jɛman yɔrɔ walima fɔlɔnwo min bɛka ɲɛfin datugun.
bɔsi
fari yɔrɔ minnu bɛ ja ka gɛlɛya samara ka gɛrɛntɛli fɛ walima senkɔniw ka ɲɔgɔn gɛrɛntɛ fɛ.
Bubagani
fasa bɛ kirin; a bɛ mɔgɔ dimi.
Jolisusama
farafinfurakɛlaw ka jolisusamacogo don. Fari yɔrɔ min bɛ mɔgɔ dimi, o yɔrɔ bɛ ci ka wɛri walima bagan gere bari o yɔrɔ la k'a jolisu sama. Tasuma kun na.
funu
fura don min bɛ nu gerennen dayɛlɛ walima k'a funu jigin.
fiɲɛ
den bɛ wolo ni fiɲɛ dɔw ye i n'a fɔ namantɔrɔkɔ, senkɔniw mabɔlen ɲɔgɔn na, walima bolokɔniw ni senkɔniw tɛmɛnen u hakɛ kan.
dɛsɛ
Jɛngɛnen
lahalaya min kɔnɔ farilaji bɔta ka ca n'a ji sɔrɔta ye.
kɛrɛnkɛrɛnnenya la, o farilajidɛsɛ ka jugu denyɛrɛniw ma.
Kunfɛkuma
Hakiliɲagami min bɛ mɔgɔ bila kokuntan kɛ ni kumakuntan fɔ la.
farigan jugumanba walima bana juguman dɔ bɛ se k'a bila mɔgɔ la.
golo la
Gololabana
bana walima kisɛkisɛni minnu bɛ kɛ golo la.
kɔnɔboli
balocogo
mɔgɔ ka kan walima a man kan ka dumuni suguyaw n'u hakɛ min dun.
mugu
musoya saniyali
a bɛ kɛ ni ji seriserili ye ɲɛfɛla la k'a ko.
o ye hakililabana ye denmisɛnni bɛ bange ni min ye nalonya, a ɲɛ bɛ taa kalamɛnɛ fɛ, a fankelen bɛ sa ani k'a bolokɔniw misɛnya ka u surunya.
ni mɔgɔ tununa ji la, a tigi tɛ ninakili.
Kɔngɔbana
tɔgɔtɔgɔnin
Boji ni jisalasala walima basi ɲagaminen don.
Banamisɛnni bɛ a bila mɔgɔ la.
Ɲɛnamini
Ɲɛnamini balalen, kɛrɛn­kɛrɛnnenya la kɔnɔmaya walima tin waati. A farati ka bon ba ni den bɛɛ ma.
den mɔtɔla ba dɛbɛ la, waati min a ka dɔgɔn kojugu.
Kɔnɔjitɔ
bana balalen walima joginda mako ka kan ka don min na joona joona.
Lafɔɔnɔfura
fura walima fɛn minta min bɛ mɔgɔ bila ka fɔɔnɔ.
fura min bɛ ta ni dabali (pɔsɔnni) sera mɔgɔ kɔnɔ.
fiyɛli
ka ji kɛ ka mɔgɔ fiyɛ walasa a ka banakɔtaa sɔrɔ.
Fiɲɛbana
bana min bɛ mɔgɔ caman minɛ ɲɔgɔn fɛ sigida la walima mara kɔnɔ.
jateminɛ
sira min b" a to fɛn dɔ ɲɛ ni a ɲɛbaliya bɛ se ka dɔn, walima k'a dɔn min sera ka kɛ. O bɛ kɛ ni kow ni lahalayaw sangali ye ɲɔgɔn ma sani baara dɔ ka sigi sen kan walima sani a ka ban.
farikolo sɛgɛn kojugu.
Karilabɔfura
fura min bɛ sɔgɔsɔgɔbagatɔ dɛmɛ ka kari walima falaka labɔ a ninakilisiraw fɛ (fogonfogon ni fiɲɛ tɛmɛsiraw); sɔgɔsɔgɔ nɔgɔya fura don.
waati dafa
ni o waati sera, aw ye u fili.
Yɔrɔjanfɛyeli
ka se ka yɔrɔjan fɛnw ye ka ɲɛ ka tɛmɛ yɔrɔsurun fɛnw kan.
ka banakɔtaa lase a yɛrɛ kɔnɔ walima mɔgɔ wɛrɛ kɔnɔ, a ka ca a la o bɛ sɔrɔ dumuni, ji, walima bolokɔniw fɛ.
banakɔtaa
minɛn min bɛ kɛ ka den dusukun tantankan lamɛn k'a to a ba dɛbɛ la.
farigan
dɛmɛ fɔlɔ
ladonni teliman fɔlɔ walima furakɛli teliman fɔlɔ min bɛ kɛ banabagatɔ walima mɔgɔ joginnen na.
murasɔgɔsɔgɔ
Tɔnɔgɔ
Tumu minnu bɛ don biɲɛ ni farisogo yɔrɔ wɛrɛw la ka bana bila mɔgɔ la.
Tɔnɔgɔ dɔw bɛ don joli la ka ɲɛgɛnɛbilenni bila mɔgɔ la.
balo nafama don min bɛ sɔrɔ nakɔfɛn kɛnɛw na.
ŋuna
yɔrɔnin min magaman don denyɛrɛni kungolo la.
Karili
siran
siran kojugu, jatigɛ kojugu.
Jibarani don min nɔrɔlen bɛ biɲɛ na.
fiye bɛ kunankunanji mara, o ji de bɛ dumuni tulumaw yɛlɛmani nɔgɔya.
bandi
mɔgɔ dogoyɔrɔw
Kɔnɔnatumu
banakisɛ don min tɛ se ka ye ɲɛ na. A bɛ don nugu la ka banakɔtaa ɲɛ yɛlɛma ka kɛ nɛrɛmuguman ye.
sukaro
sukaro don min yɛlɛma ka di farikolo la.
FOLO
kisɛ
girinya jateminɛnan don min bɛ misali ta alikamakisɛ kan.
kisɛ 1 girinya ye miligaramu 65 ye.
garamu (g)
girinya jateminɛnan don.
garamu 28 ɲɔgɔn bɛ sɔrɔ ɔnsu kelen na.
garamu (g) 1000 g. bɛ bɛn kilogaramu (kg) 1ma.
worofurancɛ
mɔgɔ dogoyɔrɔ. Jolida kalagari
gaari kɛrɛn­kɛrɛnnen don min bɛ kɛ ka jolidaw kala, kɛrɛn­kɛrɛnnenya na jolida min bɛ sɔrɔ jiginni senfɛ.
a gaari in bɛ tunu farisogo la dɔɔni dɔɔni; a ma se i ka gaari bɔ jolida kɛnɛyalen kɔfɛ.
Nuguw.
den dɔw bɛ wolo ni kolɛ ye.
mɔgɔ min bɛ a ka sigidamɔgɔw dɛmɛ ka waleyaw kɛ, waleya minnu b'a to kɛnɛya bɛ sabati sigida la.
basibɔn
Koko
Bɔlɔ don min bɛ falen banakɔtaayɔrɔ la walima a kɔnɔna na ni dimi bɛ a la.
o yɔrɔw bɛ funu tuma caman.
jiri min lakodɔnnenw don a ka bana furakɛ la.
Tiɲɛn
den bɛ min sɔrɔ a bangebagaw fɛ.
kunnafoni minnu bɛ se ka sɔrɔ ɲininkaliw senfɛ mɔgɔ ka bana ko la: a daminɛna cogodi? A nɔgɔyara walima a juguyara waati jumɛn? Mun fisayara a ma? Yala a bana bɛ mɔgɔ wɛrɛ la du kɔnɔ walima dugu kɔnɔ wa?
Zanfala
Nɔw don minnu bɛ bɔ adamaden fari la. U bɛ mɔgɔ ŋɛɲɛ.
u bɛ se ka tunu walima u bɛ se ka taa bɔ fari fan wɛrɛ fɛ.
Faritɛnɛ dɔ don.
misali la, oestrogène ni progestérone ye furaw ye minnu bɛ muso ka kalolabɔ ni densɔrɔ nɔgɔya.
saniya
yɛrɛ saniya baaraw minnu bɛ a to kɛnɛya ka sabati.
Tansiyɔnbana
Ninakiliteliya
Ninakiliteliya min sababu bɛ bɔ siran walima degun na.
Jɔrɔkojugu
Fiyefiyeli
mɔgɔw b'a fɔ ko dimi kojugu, siran ani hami bɛ a bila mɔgɔ la.
boloci
fura minnu bɛ mɔgɔ tanga bana kɛrɛn­kɛrɛnnenw ma, i n'a fɔ kɛtɛkɛtɛni, kanjabana, senfagabana, sɔgɔsɔgɔninjɛ ani ɲɔnisa.
bana
bana don min bɛ sɔrɔ banakisɛ walima fɛnɲɛnamani wɛrɛw fɛ.
bana bɛ se ka fari yɔrɔ dɔ minɛ (i n'a fɔ bolokɔnidimi) walima fari bɛɛ (i n'a fɔ ɲɔnisa).
bana min jɛnsɛn ka teli (a yɛlɛma ka di mɔgɔ wɛrɛ fɛ).
dulon
a yɔrɔ bɛ bilen, a bɛ mɔgɔ dimi, tuma dɔw la, a sababu ye bana dɔ ye.
Fɛnɲɛnamafagalan
baga min bɛ fɛnɲɛnamaniw faga.
DDT ni lindane ye fɛnɲɛnamanifagalanw ye.
Ɲɛjo
lahalaya min bɛ mɔgɔ bali ka sunɔgɔ hali ni sunɔgɔ b'a la.
sukarodunbanapikiri
ji min bɛ bɔ samanɛnɛ na walasa ka sukaro hakɛ bɛn joli la.
Sukarodunbana bɛ mɔgɔ minnu na, olu mako bɛ sukarodunbanapikiri la tuma dɔw.
Tumuw walima fɛnɲɛnamani minnu bɛ don mɔgɔ nuguw la ka bana bila a la.
nuguw walima dumuni bɛ tɛmɛ sira min fɛ kɔnɔbara la.
pikiri don min bɛ kɛ sogobu la, a ka ca a la, a bɛ kɛ bolo la walima bobara la. A ni jolisira pikiri (IV) tɛ kelen ye.
nuguw bɛ meleke ɲɔgɔn na, a ka ca a la o ye faratiba ye barisa a bɛ nugu ka baara bali.
ɲɛfin
ɲɛkisɛ finmanyɔrɔ min bɛ ɲɛmɔgɔni lamini.
Sayi
ɲɛw ni fari ɲɛ bɛ yɛlɛma ka kɛ nɛrɛ ye. O ye biɲɛ, ŋunaŋuna, samanɛnɛ, walima jolilabana dɔ taamasiɲɛ ye.
Suranfiye
dibi bɛ don mɔgɔ ɲɛ kɔrɔ min bɛ laban ni fiyen ye.
olu ye kuruw ye minnu bɛ falen komokili kɔnɔ ka jigin ɲɛgɛnɛ kɛyɔrɔ fɛ.
ni u bɛ ɲɛgɛnɛbara kɔnɔ u bɛ se ka ɲɛgɛnɛ kɛyɔrɔ da tugu (geren) ani ka ɲɛgɛnɛkɛ gɛlɛya walima ka a bali.
Komokiliw
u bɛ i n'a fɔ shɔkisɛ kunbaba mɔgɔ bara kɔrɔ min bɛ nɔgɔ sɛnsɛn ka bɔ joli la, o jinɔgɔ de bɛ kɛ ɲɛgɛnɛ ye.
garamu 1000.
balodɛsɛ jugumanba bɛ denmisɛn min na, o sen, a bolo n'a ɲɛda bɛ funu, kurukuru ni ŋɛɲɛ bɛ bɔ a la.
tin
Tumu
Tumu min bɛ bɔ fɛnɲanamani caman fan kɔnɔ.
u bɛ yɛlɛma ka kɛ fɛn wɛrɛ ye ni u kɔkɔra.
ɲɛgɛn
ɲɛgɛn ye suturayɔrɔ ye, dingɛ walima wuluwulu bɛ sen min kɔnɔ ka kɛ kabinɛ ye.
kɔnɔmagayafura
fura min bɛ ta walasa ka kɔnɔ magaya walima ka kɔnɔ boli.
Fasaw
Nɛnjuru
nɛn walima min bɛ nɛn kofɔ.
litiri (L)
litiri ye sumannikɛminɛn ye.
biɲɛ
biɲɛ ye fɛn ye adamaden fari la min bɛ joli saniya ani ka a kisi pɔsɔniw ma.
Gɛrɛsitulu
o ye tulu ye min bɛ fɛnw magaya walima ka a nuguya.
Pikirimugu
fura mugu; o ye fɛɛrɛ ye pikiri bɛ se ka mara cogo min na ka ɲɛ hali ni a ma mara sumaya la.
balodɛsɛ
bana min bɛ sɔrɔ dumuni dafalen dunbaliya fɛ.
kɔnɔmaya taamasiɲɛ
ni muso kɔnɔma ɲɛda, n'a sin walima a barakɔrɔla bɛ fin,
o tɛ basi ye.
golo
golo fɛgɛmani don min bɛ bagan walima yiri fan dɔw datugu.
bange jɔli ye waati ye muso ka laada yeli bɛ dabila waati min, a caman bɛ daminɛ muso san 40 ni 50 cɛ.
muso ka kalolabɔ waati.
hakili
a bɛ se ka kɛ fɛnɲɛnama walima jiri ye min tɛ se ka ye ni mikɔrɔsikɔpu tɛ.
mikɔrɔsikɔpu
ale ye baarakɛminɛn ye min bɛ fɛn fitiniw bonya mɔgɔ ɲɛ kɔrɔ.
fɛn fitini
Kunbabin
min bɛ mɔgɔ bila fɔɔnɔ na waatidɔw.
miligaramu wa kelen ye garamu kelen ye.
Jolisegindumuni ye fɛnw ye farikolo mako bɛ fɛn minnu na, i n'a fɔ nɛgɛ, kalisiyɔmu (calcium) ani iyodi (iodé).
den fatuli sani a ka se bange ma, tuma dɔw la a bɛ basibɔn caman ni jolikuru bɔ bila muso la.
Lojura
kɔnɔmaya kalo fɔlɔw kɔnɔ, dusuɲugun ni fɔɔnɔ bɛ kɛ muso kɔnɔma na kɛrɛn­kɛrɛnnenya la sɔgɔmada fɛ.
o ye fɛɛrɛ ye min bɛ mɔgɔ kirinnen dɛmɛ ka ninakili sɔrɔ.
Yiriyiri
ale ye ji ye min namayalen don wa a bɛ mɔgɔ nun, a ŋɔnnɔ, a furu, a nugu, ani musoya ɲigin ani k'u tanga.
Banakisɛfagalan hakɛ dɔgɔmata
o ye fura ye min bɛ banakisɛ suguya hakɛ dɔw kɛlɛ.
nunkɔnɔna
nun walima min bɛ nun kofɔ
dusuɲugun
barakun
bana min tɛ yɛlɛma
fɛn min bɛ kɛ waati ni waati ni basi fosi t'a la.
balo nafama ye dumuni ye farikolo mako bɛ min na walasa ka mɔdiya, k'a kɛnɛya ani ka bana kɛlɛ.
lahalaya min b'a to nugu bɛ geren.
nugu gerennen ka kan ka furakɛ joona joona.
fɛn min bɛ mun farikolo la.
ɲɛdimi
min bɛ ɲɛ kofɔ.
nimafɛnw
tulo
fɛn minnu bɛ tulo kofɔ.
ɔnsu
o ye sumannikɛminɛn ye min kelen bɛ garamu 28 bɔ.
ɔnsu 16 bɛ sɔrɔ livre kelen na.
olu ye foroko fitiniw ye muso kɔnɔ minnu bɛ wolonugu kɛrɛfɛ.
u bɛ denkisɛ mara min bɛ fara lawa kan walasa ka kɛ den ye.
Jolijɔfura
nagalo
samanɛnɛ
kɔnɔnafɛn min bɛ furu kɔrɔ a numan yanfan fɛ. A bɛ sukaro bɛrɛbɛn joli la
ɲɛjalandimi
Muluku
ni mɔgɔ tɛ se ka i fari yɔrɔ dɔ walima a yɔrɔsi lamaga.
pikiri
fura minnu tɛ dun nka u bɛ kɛ jolisira fɛ.
fɛɛrɛ min b'a to mɔgɔ bɛ nɔnɔ walima fɛn jima wuli ka se degere 60 ma fo sanga 30 walasa k'a banakisɛw faga.
Kɔnɔnugutigɛ
jolidɛsɛ jugumanba
jolidɛsɛ bɛ sɔrɔ witamini B12 tanya fɛ farikolo la.
farati b'a la.
Faramasi
furaw ni kɛnɛya sabati fɛnw bɛ feere yɔrɔ min na.
tonso
tonso bɛ bɔ den bangennen kɔfɛ ni 15 ye ka se lɛri tilancɛ ma.
o bɛ se ka kɛ sababu ye ka basi bɔnta caya.
ni basi bɛ bɔ muso la a kɔnɔ janfalen o bɛ se ka kɛ tonso banamini den bɔda ɲɛ taamasiɲɛ ye wa a ka kan ka taa dɔgɔtɔrɔso la o yɔrɔ bɛɛ la.
Loko
namasa suguya dɔ don min bu n'a fu ka ca.
Waatidɔw mɔgɔw b'a tobi walima k'a geren dun.
mɔgɔ minnu farikolotɛnɛ ye o gɔngɔn ye, tuma dɔw la a bɛ farigan ni ŋɛɲɛ bila mɔgɔw la san waati min jiriw bɛ gɔngɔn bila fiɲɛ fɛ.
bange kɔfɛ basibɔn
muso ka basibɔn jugumanba bange kɔfɛ.
den bangenen kɔfɛ.
misali la banabagatɔw ka bana bɛ se ka fisaya k'a sababu kɛ a dalen don fura dɔ la hali ni o y'a sɔrɔ o fura tɛ a ka bana furakɛ.
kɔnɔmaya waati gɛlɛn, min se ka na ni kirinni ye.
jantonyɛrɛla
k'i labɛn ka bila walasa ka tɔɔrɔko walima ko balalen dɔ kunbɛn sani a ka se.
kɔnɔmaya
den min bangera ka sɔrɔ kɔnɔ ma kalo 9 dafa.
banakunbɛn
wale min bɛ sigi sen kan ka bana kubɛn sani a ka daminɛ.
mɔgɔ fari fan dɔ wurukutuli walima a bɔli a cogo kɔrɔ la, misali la nugubakun walima denso bɔli u nɔ na.
tangalan Tangali fɛɛrɛw don, nka fugulan nafama fana ye tangalan dɔ ye.
Tangali dumuni
olu ye dumuniw ye witaminiw ni joliseginfura bɛ minnu na.
Dumuninafama
olu ye dumuniw ye farikolo mako bɛ minnu na walasa ka bɔ a yɛrɛ la ani ka fanga sɔrɔ.
o ye adamaden dusukun tantanni ko hakɛ ye miniti kelen kɔnɔ.
finman yɔrɔ min bɛ ɲɛkisɛ cɛmancɛ la.
a bɛ dɔgɔya yeelen na, a bɛ bonya dimi la.
o ye kɔnɔmagayafura ye min bɛ kɔnɔboli bila mɔgɔ la.
hakɛ
fɛn dɔ kɛli siɲɛ hakɛ waati jateminɛnen kɔnɔ.
dimi min bɛ taa ka segin
o ye kɔnɔnabana dɔ taamasiɲɛ ye.
mɔgɔ bɛ bala ka ko min kɛ ka sɔrɔ a ma a dabɔ a kama.
ji don min bɛ farikolo farilajidɛsɛ kɛlɛ.
a bɛ se ka dilan ni jikalan, kɔkɔ, sukaro ani sumanmuguw ye.
ka se k'i yɛrɛ kunmabɔ walima k'i yɛrɛ tanga fɛn ma, min bɛ se ka gɛlɛya walima saya lase i ma.
Banakisɛfagalan dɔw bɛ dɛsɛ banakisɛ caman na.
Bolokɔrɔfɛn
Makoɲɛfɛn don min bɛ sɔrɔ bolokɔrɔ ka fɛn dɔ labɛn.
walasa ka kɛnɛya sabati, an mako bɛ fɛn dɔw la i n'a fɔ mɔgɔw, dugukolo, baganw, dɔnniyaw, ani jiriw
ninakili ko hakɛ
mɔgɔ bɛ ninakili ko hakɛ min kɛ miniti kelen kɔnɔ.
ninakili
mɔgɔ bɛ fiɲɛ sama fogonfogon, ninakilisiraw ani farikolo ninakilisira wɛrɛw fɛ.
Lagalagatɔya
bana don min bɛ mɔgɔ ka faamuyali ni a yɛlɛmabolo sumaya.
mura
mura min bɛ sɔrɔ binjalan gɔngɔn fɛ ni a bɛ mɔgɔ nunkɔnɔna dimi.
farati
sɛnɛfɛnw falenfalenni
o ye ka sɛnɛfɛnw bɔ ɲɔgɔn kɔrɔ sɛnɛyɔrɔ kelen na walasa dugukolo fanga kana ban ka taa a fɛ san o san.
Tumu jamajan minnu bɛ kɛ mɔgɔ nugu la n'u bɛ mɔgɔ tɔɔrɔ, k'i ka dumuni yɛlɛmani gɛlɛya, k'i fanga dɔgɔya wa tuma dɔw la fana a bɛ nugu geren.
o ye bɛɛ jɛ saniya waleyaw ye minnu bɛ kɛ ka banaw kunbɛn, ka saniya don ba la ani ka foroba yɔrɔw saniyalen to.
foroko don cɛya kisɛ bɛ min kɔnɔ worofurancɛ la.
Sunɔgɔfura
fura don min bɛ mɔgɔ lasunɔgɔ walima ka sunɔgɔ bila i la.
jali
jolilabana
bana don min bɛ sɔrɔ fɛn wɛrɛ ɲagamani fɛ joli la.
bana don min bɛ sɔrɔ kafoɲɔgɔnya fɛ.
fangadɔgɔya
waleya min bɛ fangadɔgɔya juguman walima ɲɛnamini, wɔsiji sumalen, dusukun tantan sumaya bila mɔgɔ la;
olu sababu ye: farikolo farilajidɛsɛ, basibɔn, joginni, tasumajeni walima bana gɛlɛnw ye.
Furatalen kɔfɛ kɔlɔlɔw
o ye gɛlɛyaw (banaw) ye minnu bɛ sɔrɔ furadɔw tali sababu la.
taamasiɲɛw
dɔgɔtɔrɔ bɛ fɛn walima lahalaya minnu ɲini banabagatɔ la walasa ka a ka bana sidɔn.
nin gafe in kɔnɔ, mɔgɔw ka gɛlɛyaw ni tɔɔrɔw ni bana taamasiɲɛw bɛɛ bɛɛ bɛ sɔrɔyɔrɔ kelen.
Ɲɛdakololabanaw
o bana dimi bɛ kɛ ɲɛ sanfɛla ni a dugumana na.
minfɛn sukaromaw
Minfɛnw sukaromaw don, gazi bɛ minnu na i n'a fɔ coca-cola.
nuguw ferekeli bɛ kaliya ni kɔnɔdimi bila mɔgɔ la.
Sisanbana bɛ ninakili fereke bila mɔgɔ la.
kanjabana bɛ dakalaka ja ni fasa wɛrɛw jali lase mɔgɔ ma.
kaliya kuntaalajan
fiɲɛ bilalen kunsɛmɛ na o bɛ na ni fasaja basigilen ye.
o bana bɛ den minnu na, olu senkala bɛ gɔlɔn.
Jolisɛnsɛnnan
kɔnɔnafɛn don min bonya bɛ bolokuru bɔ, a bɛ numanyanfan kalakkolo kɔrɔ.
a ka baara ye ka joli dilan ani ka a sɛnsɛn.
nɛn
kari
kari ni nɛn min bɛ bɔ banabagatɔ fogonfogon na ni a sɔgɔsɔgɔra.
banakisɛ tɛ fɛn minnu na.
a ka ca a la fɛnw bɛ tobi walima ka u kalaya ka u banakisɛw faga
kɔnanya
a kɔrɔ dɔ fana ye kɔnanya ye
wa fana fɛɛrɛ don min bɛ cɛ walima muso bali ka den sɔrɔ.
minɛn don min bɛ kɛ ka makan lamɛn mɔgɔ farikolo la i n'a fɔ dusudukun.
furu
Ɲɛnasumuni
Kurubileman min bɛ bɔ ɲɛ sanfɛgolo kɛrɛfɛ; o bɛ sɔrɔ nɔgɔ fɛ.
dumuni timimanw i n'a fɔ di, sukaro walima jiridenw minnu bɛ fanga di farikolo ma.
Sɔgɔsɔgɔfura
furamugu don min bɛ ɲagami ji la.
kalali
Banakɔnɔgɛlɛya
o ye gɛlɛya walima kow ye minnu bɛ kɛ mɔgɔ la a ka bana kɔnɔ.
nin gafe in kɔnɔ, o gɛlɛyaw ni banataamasiɲɛ bɛɛ bɛ tali kɛ ɲɔgɔn na.
a ɲɛ 1 bɛ bɛn kafeminkutu ɲɛ 3 walima mililitiri 15 ma.
Kokɔnnen
jɛ tɛ kɛ ni fɛn min ye k'a sababu kɛ laada ye.
a ɲɛ 1 bɛ bɛn mililitiri 5 ma.
a ɲɛ 3 bɛ bɛn dumunikɛkutu ɲɛ 1 ma.
farilafunteni
Kolotugudafasa
fasajuru gɛlɛn dɔw don minnu bɛ sogobu ni kolow tugu ɲɔgɔn na (u ni fasajuru tɔw tɛ kelen ye, fasa minnu bɛ kolow dama tugu ɲɔgɔn na).
Jolidɛsɛbana suguya dɔ don min bɛ sɔrɔ bangebagaw fɛ jamana damadɔw dɔrɔn de la.
jolidɛsɛ bɛ se ka den sɔrɔ ka a si to san 2 ɲɔgɔn la, a b'a biɲɛ ni a samanɛnɛ bonya.
Tɛrimomɛtiri
o ye baarakɛminɛn ye min bɛ kɛ ka mɔgɔ farilafunteni hakɛ suman.
Dabi
golo kama.
fura don min bɛ mu golo la.
Pɔsɔnima
farikolo la, kɔnɔnafɛnw jɛlen ka baara kɛrɛn­kɛrɛnnen dɔw kɛ ɲɔgɔn fɛ; misali la, sugunɛsiraw bɛ joli sɛnsɛn ka farikolo jinɔgɔw labɔ sugunɛ fɛ.
laada
kuru don dimi tɛ min na.
a dɔw bɛ sɔrɔ kansɛribana fɛ.
Kɔnɔnajoli
Barakunna ɛrini
barakun bɔlen ka bonya k'a sababu kɛ nugu bɛ a foroko fara ka na a sigi barakun kɔnɔ.
fɛɛrɛ don minnu bɛ denbaw dɛmɛ ka denw ka kɛnɛya n'u makow jateminɛ, ka to ka taa denw pese minnu si tɛ san duuru bɔ ani ka o kunnafoni sɛbɛnw mara.
Sugunɛsamaminɛn
minɛn min bɛ kɛ ka sugunɛ sama ka bɔ sugunɛbara la.
tuma dɔw la cɛkɔrɔbaw ta bɛ magaya ka gɛlɛya don ɲɛgɛnɛkɛ la.
Sugunɛsira
sugunɛ
denso
musoya
o ye sira ye min bɛ daminɛ muso ɲɛfɛla la ka taa fo a wolonugu la.
walima fɛn minnu bɛ muso dogoyɔrɔ kofɔ.
Jolisirafunu
jolisira bɛ funu k'a magaya ani k'a jɛngɛjɛngɛ i n'a fɔ sa. A ka ca mɔgɔkɔrɔbaw ni musokɔnɔmaw na ani muso minnu ye den caman sɔrɔ.
banakisɛ
witamini
farikolo tangali dumuniw don minnu b'a dɛmɛ ka to kɛnɛya la.
fɔɔnɔ
o ye ka dumuni labɔ kɔnɔbara la da fɛ.
farikolo pɛrɛnpɛrɛnni
farikolo fununi n'a pɛrɛnpɛrɛnni minnu bɛ sɔrɔ fiɲɛ walima farikolotɛnɛmafɛnw fɛ.
mɔgɔ ɲɛ bɛ ja ani k'i dimi k'a sababu kɛ witamini A Tanya ye farikolo la.Kunnafoni damadɔw ka ɲɛsin dugumisɛnw kɛnɛya­baarakɛlaw ma
dugumisɛnw kɔnɔ, kɛnɛya­baarakɛla ye mɔgɔ ye, mɔgɔ min b'a ka denbaya n'a sigiɲɔgɔnw dɛmɛ ka kɛnɛya sabatilen sɔrɔ.
tuma dɔw la, o tigilamɔgɔw bɛ suganti dugumɔgɔw fɛ ka da u ka dɔnniya kɛrɛn­kɛrɛnnen n'u ka mɔgɔlandiya kan.
dugumisɛnw kɔnɔ, kɛnɛya­baarakɛlaw dɔw bɛ kalan ni dɛmɛ sɔrɔ cakɛda dɔw fɛ i n'a fɔ kɛnɛya minisiriso.
i b'a sɔrɔ dɔrɔn u ka sigida­mɔgɔw ka bonya n'u ka danaya b'u kan k'a sababu kɛ u ka dɔnniya ye kɛnɛya kan.
ni kuma diyara an da, an bɛ se k'a fɔ ko mɔgɔ o mɔgɔ b'a ka sigida yɛlɛma k'a kɛ yɔrɔ saniyalen ye, an bɛ se k'o tigi wele ko sigida kɛnɛya­baarakɛla. I n'a fɔ:
bangebaga minnu b'u denw dege yɛrɛ saniya la;
Sɛnɛkɛla minnu bɛ fara ɲɔgɔn kan ka kɛ jɛkulu ye, walasa k'u ka sɔrɔ yiriwa;
Karamɔgɔ minnu b'u ka kalandenw lakalan banaw kunbɛncogo ni joliw furakɛcogo la;
denmisɛn minnu b'u bangebagaw kunnafoni u ka dɔnniyaw sɔrɔlen kan kalanso la;
butigitigiw bɛ se k'u ka fura feeretaw tacogo ɲuman ɲɛfɔ ani ka ladilikan di u ka sannikɛlaw ma (sɛbɛn ɲɛ Ladilikan ka a ɲɛsin dugu butigitigiw ni a fura feerelaw ma: lajɛ);
nin gafe in dabɔra kɛnɛya­baarakɛla bɛɛ kama, kumala­surunya na mɔgɔ o mɔgɔ b'a fɛ ka baara kɛ jama fɛ, walasa k'a yɛrɛkun, a ka denbaya, ani sigida­mɔgɔw ka kɛnɛya yiriwa.
aw mana kɛ kɛnɛya­baarakɛla siya o siya ye aw ka sigida la, aw y'a bila aw hakili la ko nin gafe in ma sɛbɛn aw kelen tɔgɔ la.
aw ye baara kɛ ni nin gafe in ye walasa k'aw ka dɔnniya jɛnsɛn!
aw bɛ se ka to ka mɔgɔw dalajɛ ka gafe in kalan; ani ka hakilina falenfalen kɛ sigidaw kan kelen kelen.
dugumisɛnw kɔnɔ, kɛnɛya­baarakɛla bɛ sigi dugu kɔnɔ ka baara kɛ mɔgɔw fɛ.
a haminanko fɔlɔ ka kan ka kɛ sigida­mɔgɔw dɛmɛni ye n'a ka dɔnniya ye.
Hakilijigin ka ɲɛsin kɛnɛya­baarakɛlaw ma
nin gafe in bɛ kuma aw ka sigida saniya makow kan.
nka walasa ka sigida­mɔgɔw dɛmɛ k'u ka dugu kɛ yɔrɔ saniyalen ye, aw ka kan k'u ka adamadenya makow fana dɔn.
mɔgɔw faamuyali ni baara kanuni nafa ka bon ka tɛmɛ kɛnɛya dɔnniya yɛrɛ kan.
nin ye hakilina damadɔw ye minnu bɛ se k'aw dɛmɛ ka baara kɛ ka ɲɛ kɛnɛya ni adamadenya makow kan:
kumakan duman, nisɔndiya, ani k'i madon mɔgɔw la, k'i yɛrɛ k'u dɔ ye, olu nafa ka bon furakɛli la ni fura yɛrɛ ye.
aw ye mɔgɔ tɔw minɛ i n'a fɔ aw yɛrɛ.
hali n'a y'a sɔrɔ aw kɔrɔtɔlen don, walima aw hakililakow de ka ca, aw y'a lajɛ k'aw hakili to mɔgɔ tɔw fɛ ko la.
a ka ɲi tuma dɔw la, mɔgɔ ka to k'i yɛrɛ ɲininka: "Ne tun bɛna mun kɛ ni nin tigi tun ye ne somɔgɔ dɔ ye?
aw ye banabagatɔw minɛ i n'a fɔ mɔgɔ tɔw.
k'u somɔgɔw minɛ ka ɲɛ.
kɛnɛya­baarakɛla ka baara fɔlɔ de ye ka mɔgɔw lakalan,
aw ye aw ka sigida mɔgɔw hakilinaw n'u ka laadaw bonya
n'aw ye dɔgɔtɔrɔya kalan dɔw kɛ, o man kan k'a to aw k'aw ka sigida­mɔgɔw ka laadaw n'u ka furakɛlicogo kɔrɔw kɛ bolokɔfɛfɛn ye.
tubabufura matarafali bɛka dɔ bɔ an ka adamadenya taabolow la.
o ye ko ye min man ɲi...
ka d'a kan tubabufura ni farafinfura fila jɛlen baarakɛnɔ ka fisa n'u kelen kelen kɛli ye u dan ma.
n'aw ye farafinfura ni tubabufura fila kɛ ka furakɛli kɛ, o bɛ fanga di aw ka laadaw ma.
sika t'a la an ka ladalako dɔw fana farati ka bon, misali la ka bɔgɔ da denyɛrɛni bara la. An ka mɔgɔkɔrɔba dɔw tun bɛ sizo donda bɔgɔ ta k'o da denyɛrɛni bara la k'o ye fura ye.
aw kan'a fɔ u ye abada k'u bɛ fili la,
aw ye u lafaamuya kun jumɛn na a ka kan ka kɛ cogo wɛrɛ la.
Sani aw ka farafinfurakɛlaw ni lajiginnimusow juguya, aw ye baara kɛ u fɛ.
aw ye dɔnniya ɲini u fɛ, aw k'a to u fana ka dɔnniya sɔrɔ aw fɛ.
a ka gɛlɛn ka mɔgɔw taabolo falen ka da u kɔnɔna tiɲɛ kan.
o n'a ta bɛɛ, an ka kan k'u bonya ka da u ka taabolow kan.
a ye bana dɔw furakɛ, nka a nana ni bana wɛrɛw ye minnu ka jugu kosɛbɛ ka tɛmɛ.
mɔgɔw bɛ laban ka siri tubabufuraw ni dɔgɔtɔrɔbaw la, ka fura caman ta fo u bɛ ɲinɛ u yɛrɛkun dɛmɛcogo kɔ.
aw ye taaboloyɛlɛma baaraw kɛ ni hakili ye. Aw ye aw ka sigida­mɔgɔw ka laadaw n'u danbew bonya.
aw y'u dɛmɛ u ka se ka baara kɛ n'u seko n'u dɔnko bɛɛ ye.
aw ka dɔnniya bonya n'a dɔgɔya tɛ fɛn tiɲɛ, n'a y'a sɔrɔ aw bɛ baara ɲuman kɛ ka bɛn aw ka dɔnta ma.
aw kan'aw yɛrɛ bila baara dɔw kɛnɛ kan min dɔnniya t'aw la, sango n'o b'a to aw ka faratibaw ta.
aw sendonni n'a donbaliya baara dɔw la,
o sababu bɛ bɔ aw taayɔrɔw janya la walasa ka dɛmɛ ɲuman sɔrɔ.
misali la, muso dɔ jiginna, aw ɲɛ b'a la basibɔnta ka ca ka tɛmɛ.
n'o y'a sɔrɔ aw ni dɔgɔtɔrɔso cɛ tɛ lɛri tilancɛ taama bɔ, aw bɛ taa n'a ye yen joona.
walima aw bɛ jolilajɔ pikiri (ocytocique) kelen kɛ a la, hali n'aw ma deli k'a kɛ (sɛbɛn ɲɛ Basi bɔnni lajɛ).
aw kana farati ka baara kɛ, aw tɛ min ɲɛdɔn.
nka n'aw b'a dɔn ko tiɲɛni bɛna kɛ, aw kana siran k'a lajɛ ka ko dɔ kɛ, sango n'aw yɛrɛ b'a dɔn k'o bɛ se ka kɛ sababu ɲuman ye aw ka banabagatɔ ma.
gafe ni kunnafoni fɛn o fɛn b'aw bolo kɔrɔ, aw ye olu kalan walasa k'aw ka baara n'aw ka mɔgɔlafaamuya yiriwa.
aw kana sɔn abada mɔgɔ k'a fɔ aw ye ko fɛn bɛ yen aw man kan ka min dɔn.Gafe kɔnɔko fɛsɛfɛsɛlenw
nin gafe in labaaracogo
Ɲɛbila-kuma
gafe kɔnɔkow
gafe kɔnɔko fɛsɛfɛsɛlenw
kunnafoni damadɔw ka ɲɛsin dugumisɛnw kɛnɛya­baarakɛlaw ma
kun caman b'an bali k'an mako don an ka kɛnɛya la
aw y'aw ka sigida­mɔgɔw jateminɛ
ka baara kɛ ni an yɛrɛ bolokɔrɔminɛnw ye walasa ka makow ɲɛnabɔ
baara min ka kan ka kɛ, o bɛ waleya cogodi ani a bɛ daminɛ ni fɛn jumɛn na?
furaw takun ani u tata hakɛ
ɲɛtaa baara waleyalenw bɛ dɔn cogodi? (Sɛgɛsɛgɛli)
ka dɔnniya sɔrɔ mɔgɔlakalan sen fɛ - kɛnɛya­baarakɛla bɛ i n'a fɔ karamɔgɔ
nin gafe in labaaracogo ɲuman
sigida 1 Farafinfuraw kɛli: kɛcogo ɲuman ani kɛcogo jugu
ɲininkaliw n'u jabiw an taabolo ani farafinfura dɔw kan
a bɛ dɔn cogodi ko fura dɔw ka ɲi walima u man ɲi?
Kɔnɔkoli ani fiyɛli
mun bɛ bana bila mɔgɔ la?
sigida 3 Banabagatɔ lajɛcogo
ɲininkaliw
kɛnɛya kunnafoni kunbabaw
Tansiyɔn tacogo
Fasaw ni Jolisiraw
furakɛli kɛrɛn­kɛrɛnnenw ka a ɲɛsin banabagatɔ gɛlɛn ma
dɛmɛ bɛ ɲini dɔgɔtɔrɔ fɛ cogo min ani waati min na
kunnafoni lasecogo dɔgɔtɔrɔ ma (kɛnɛya­baarakɛla)
banabagatɔ ka kunnafonisɛbɛn
ka furakɛli kɛ ni ji ye
ninnu ye walew ye ji sanuman minni ka ɲi minnu na kosɛbɛ ka tɛmɛ furaw kan
sigida 6 Furaw tacogo ɲuman ni u tacogo jugu
an mako bɛ fura la tuma jumɛn?
Dantɛmɛwale juguw furaw tali la
misali minnu na fura dɔw tali ye farati ye
sigida 7 Banakisɛ­fagalanw ye mun ye ani u bɛ ta cogodi?
Banakisɛ­fagalan dɔw tali sariyaw
ni fura ma mako ɲɛ, an ka kan ka ko min kɛ
sigida 8 Furaw hakɛ tata sumacogo ani u dicogo
hakɛw
ni i bɛ fura di mɔgɔ ma
sigida 9 Labɛn ni ladilikan minnu ka kan ka matarafa pikiri kɛli kama
pikiri ka kan ka kɛ kun jumɛn na, a man kan ka kɛ kun jumɛn na?
ni dɔgɔtɔrɔ ye pikiri sɛbɛn aw ka furaw la, aw ka kan ka mun kɛ?
pikiri ka kan ka kɛ bana cunnen minnu na aw masurunya dɔgɔtɔrɔso la
faratiw ni yɛrɛ tangacogow
gɛlɛya minnu bɛ sɔrɔ fura dɔw pikiri fɛ
pikiri ka kan ka kɛ fari yɔrɔ minnu na
Pikiriw bɛ denw kɛ lujuratɔ ye cogomin na
Pikirikɛ minɛnw saniyacogo (tobicogo)
sigida 10 Furakɛli kunfɔlɔ
aw bɛ aw hakili sigi ani ka aw yɛrɛ minɛ
kolo karilen, a wurukutulen walima a mugulen
Kuran kasaaraw
Tubabu bagamafɛnw ka jeninidaw
baga
bagaji selen mɔgɔ kɔnɔ
hakililabana minnu ka kan ka furakɛ joona
farikolo tanabanaw: a hakɛlama walima a juguman
balo ɲuman dunbaliya bɛ bana minnu lase adamaden ma
nafa min bɛ balo ɲuman dunni na
balodɛsɛ kunbɛncogo ni a furakɛcogo
dumuni ɲumanw, minnu da man gɛlɛn
witaminiw bɛ sɔrɔ fɛn minnu na: furakisɛw, pikiriw, sirojiw, walima dumuniw na?
witamini nafamaw ni joliseginfura minnu man kan ka dɛsɛ dumuniw na
kɛnɛyako gɛlɛyaw ka sababu kɛ mɔgɔw ka dumuni duntaw ye
sigida 12 Kɛnɛya sabati fɛɛrɛw: Yɛrɛtangacogo bana caman ma
saniya ani bana minnu bɛ sɔrɔ saniya matarafabaliya fɛ
saniya matarafali sariya kunbabaw
kɛnɛyako gɛlɛyaw minnu sababu ye sosow ni dimɔgɔw ye
boloci - yɛrɛtanga fɛɛrɛ bɛɛ la nɔgɔman ani a bɛɛ la ɲuman
Delinako minnu bɛ dankari kɛ kɛnɛya la
Dɔrɔgu tako jugu ni a donni mɔgɔ joli la
Farikolojidɛsɛ
kɔnɔboli ni tɔgɔtɔgɔni
mura walima murasɔgɔsɔgɔ
nu gerenni ni nuji bɔli
fɛn minnu bɛ mura bila mɔgɔ la
sisan
sɔgɔsɔgɔ
Sinkɔrɔkɛrɛdimi
Biɲɛdimi
ɛrini
sigida 14 Mɔgɔw wajibiyalen don ka taa dɔgɔtɔrɔso la banajugu minnu na
Sɔgɔsɔgɔnijɛ
fa
Nɛgɛtigɛbana
kuna
Kunfilanitu
Sayi nɛrɛmuguma
ɲimiw ni ngarangaw
Npɛrɛw ni ɲɔlangarangaw
Foroforo
Sumuniw ni funuw
furabulu ni fɛn minnu bɛ faritanabana bila mɔgɔ la
Banamisɛnni minnu sababu ye nɔgɔ ye (Kaba)
nɔ jɛman jɛmanw ɲɛda ni farikolo tɔ la
balodɛsɛ min bɛ dankari kɛ wolo la ani wololabana wɛrɛ minnu bɛ sɔrɔ balodɛsɛ fɛ
Farilajoli min bɛ sɔrɔ joli bolicogo jugu fɛ
Foroforo basigilen
sigida 16 Ɲɛw
ɲɛko gɛlɛya taamasiɲɛw
ɲɛ joginni
ɲɛ bilenni ni ɲɛdimi sababuw
denyɛrɛni ka ɲɛdimi (ni denyɛrɛni ni ɲɛdimi wolola)
Ɲɛnatansiyɔn
dibi donni ɲɛ kɔrɔ
Birintili walima joli ɲɛyeelendonda la
joli bɔli ɲɛ jɛman yɔrɔ la
joli jiginni ɲɛ yeelendonda yɔrɔ la (Hyphéma)
Surɔfiyen ni ɲɛ jali (Hypovitaminose A)
sigida 17 Ɲinw, ɲintaraw ani dakɔnɔna
ɲinw ni ɲintaraw tangacogo
nɛ ɲin na ani ɲindimi
nɔ walima tomi jɛmanw dakɔnɔna na
sigida 18 Ɲɛgɛnɛsiraw ani mɔgɔ dogoyɔrɔw
Dogoyɔrɔla joliw (cɛya la walima musoya la)
sugunɛ labɔjuruni dontuma ni a doncogo (Manajuru min bɛ kɛ ka sugunɛ labɔ mɔgɔ kɔnɔ, Katetɛri)
muso ka banaw
cɛ ni muso minnu tɛ se ka bange kɛ (konaya)
sigida 19 Denbaw ni matɔrɔniw ka kunnafoniw
koli jɔli (ni muso si tɛmɛna koli yeli ma)
Peseli kɛ sɛbɛn
muso ka kan ka labɛn minnu sabati sani jiginni cɛ
jiginni labɛnni
basi bɔnni
jiginni gɛlɛyaw
ni musoya joginna jiginni senfɛ
ladoncogo kɛrɛn­kɛrɛnnen ka ɲɛsin den dɔgɔmanniw ni den sebaliw ma
denyɛrɛni ka banaw
denba ka kɛnɛya jiginni kɔfɛ
muso ka kansɛribana
Kɔnɔtiɲɛni a yɛrɛma
baw ni denyɛrɛni faratibatigiw
Kɔnɔtiɲɛ laɲininen
bangekɔlɔsi fɛɛrɛw
musow bɛ kɔnɔmaya cogodi
mɔgɔ minnu t'a fɛ ka den sɔrɔ tuguni, olu ka fɛɛrɛw
sigida 21 Denmisɛnw Ladonni
den banabaatɔ ni ladonko nɔgɔman ka kan
saniya ni jinɔgɔlabɔ
kɛcogo wɛrɛ minnu bɛ denmisɛnw ka kɛnɛya makarali la
denmisɛnw ka kɛnɛyako gɛlɛyaw
fari fanw banani
Joginniw ni kasaaraw
kɛnɛya tigilamɔgɔw tɔgɔlakibaruya
den min bɛ ka mɔ o den ka kɛnɛ de
denw bilali kalan sira fɛ
Nanfila A: Den ka mɔni kɔlɔsilisɛbɛn
an kumana bana minnu kan ka tɛmɛ sigida wɛrɛw la
bana wɛrɛ minnu bɛ mɔgɔkɔrɔbaw minɛ kɛrɛn­kɛrɛnnenya la
bana minnu ka teli ka mɔgɔw minɛ minnu si bɛ san 40 na
fura kelen kelen bɛɛ hakɛ jumɛn ka kan ka kɛ aw bolokɔrɔ?
ladilikan ka a ɲɛsin dugu butigitigiw ni a fura feerelaw ma
sidabanakisɛ taamasiɲɛw
a furakɛcogo
Yɛrɛtangacogo sidabana ma
sigida 25 Gafe in kɔnɔ fura kofɔlenw tacogo
furaw minnu bɛ nin sigida in kɔnɔ
fura tata hakɛ walima a tacogo
Banakisɛ­fagalanw de bɛ banakisɛw kɛlɛ
Kunfinnin ni amɔkisisilini, L'ampicilline et l'amoxicilline: banakisɛfura minnu bɛ banakisɛ caman faga
Eritoromisini: min bɛ penisilini nɔnabila
Tetarasikiliniw: banakisɛ caman fagalan
Kuloranfenikɔli, Chloramphénicole: bana gɛlɛn dɔw kɛlɛlan
Silifonamidi, Sulfamidés: fura da nɔgɔn don, min bɛ an senkɔrɔbana caman furakɛ
banakisɛfura suguya wɛrɛw
Damajalan ni npɔrɔn furaw
Banaba (bagi, kuna) furaw
fura wɛrɛw
ni kɔnɔnatumuniw (tɔgɔtɔgɔninbanakisɛ ni nugulabanakisɛ) don
Musoyabanaw furakɛli la
Maɲa ni ɲimi furaw: fɛnɲɛnamafagalanw
Kababilen ni ɲɛnakaba furaw
Nɔrɔnatumu (Kɔnɔnatumu) furakɛli la
Furulabanaw fura farinmanw (ɲumanw)
kɔnɔboli ni jidɛsɛ juguman furaw
nu gerennen dayɛlɛli la
sɔgɔsɔgɔ furakɛli la
sisan furakɛli la
Bagafuraw
ni baga sera mɔgɔ kɔnɔ
fura minnu bɛ kɛ ka basibɔn juguman kɛlɛ jiginni kɔfɛ
kuruw (koko)
sigida 4 Banabagatɔ furakɛcogo
sigida 11 Balo nafama: Mɔgɔ ka kan ka mun ni mun dun walasa a to ka kɛnɛya la?
sigida 13 Bana minnu bɛ mɔgɔ minɛ ka caya
nin gafe in sɛbɛnna kɛrɛn­kɛrɛnnenyala mɔgɔw kama, mɔgɔ minnu yɔrɔ ka jan dɔgɔtɔrɔsow la, ani dɔgɔtɔrɔ tɛ yɔrɔ minnu na. Hali dɔgɔtɔrɔw bɛ yɔrɔ minnu na, mɔgɔw ka kan ka jɔyɔrɔba ta u yɛrɛ ka kɛnɛyako la. O de la nin gafe in dabɔlen don mɔgɔ bɛɛ de kama, mɔgɔ minnu b'u janto u ka ɲɛnamayako ɲuman na. Hakilina dɔw sɛbɛnna ko:
furakɛli tɛ mɔgɔw ka hakɛw dɔrɔn ye, nka mɔgɔ bɛɛ jɔyɔrɔ b'a la.
ka bɛɛ ka kunnafoni sɔrɔ, o ka kan ka kɛ kɛnɛya baarakɛdaw bɛɛ ka laɲini ye.
mɔgɔ gansanw kunnafoninen ka ɲɛ, olu bɛ se ka bana dɔw furakɛ, bana minnu ka ca u ka sigida la - joona, nɔgɔya la ani ka ɲɛ ka tɛmɛ dɔgɔtɔrɔw kan tuma dɔw la.
furakɛlicogo dɔnni man kan ka kɛ gundo ye mɔgɔ dama bolo, mɔgɔ bɛɛ ka kan ka dɔ sɔrɔ a la.
mɔgɔ minnu ma kalanjan kɛ, danaya bɛ se ka da olu fana kan i n'a fɔ minnu ye kalanjan kɛ. U fana hakili ka di.
so kɔnɔ furakɛliw man kan ka bali, nka u ka kan ka sinsin.
Kumasen minnu faamuyali bɛ se ka gɛlɛya, olu ɲɛfɔlen don daɲɛkuluw tɔgɔ la gafe laban na. Waati o waati ni daɲɛkuluw la daɲɛ kelen kofɔra sigida dɔ la, a ka c'a la a bɛ sɛbɛn italiki (italique) la.
dɔgɔtɔrɔ tɛ sigida min na sɛbɛnna siɲɛ fɔlɔ la ɛsipaɲɔlikan na (espagnol) Mɛkisiki (Mexique) kulukan sɛnɛkɛlaw kama, o bɛ san caman bɔ bi, gafe sɛbɛnbaa ye mɔgɔ dɔw dɛmɛ ka kalan sɔrɔ furakɛlicogow kan; o ko bɛ dugu mɔgɔw yɛrɛ fɛ sisan. Bi-bi in na gafe in bayɛlɛmana kan 80 ni kɔ la ani sigida kɛnɛya baarakɛlaw bɛ baarakɛ n'a ye jamana 100 ni kɔ la.
sigida 25 la (Gafe in kɔnɔ fura kofɔlenw tacogo) yɔrɔw bilalen don fura lakodɔnnenw ni u sɔngɔ sɛbɛnni kama. Ola, sigida la baaradaw ni tɔn minnu bɛ gafe in jɛnsɛn, olu ka kan ka fura danɔgɔnw tɔgɔ n'u sɔngɔw sɛbɛn gafe kelen kelen bɛɛ kɔnɔ.
nin gafe in sɛbɛnna mɔgɔw kama, mɔgɔ minnu b'a fɛ ka u yɛrɛ ni mɔgɔ wɛrɛw ka kɛnɛya lakana. Nka a kɛra kalan gafe ni baarakɛ gafe ye sigida kɛnɛya baarakɛlaw bolo. O de sababu la, ɲɛbilasigida dɔ farala a kan kɛnɛya baarakɛla ye, k'a fɔ k'a jɛya ko kɛnɛya baarakɛla ka baara fɔlɔ ye k'a ni mɔgɔw jɛ a ka dɔnniya la ani ka mɔgɔw dɛmɛ k'a kalan.
a ka halikinata, a ŋaniya ni a ka cɛsiri nɔ yelen don gafe in ɲɛ kelen kelen bɛɛ la. An bɛ u waleɲuman dɔn u ka baara ɲuman ni u ka ŋaniya ɲuman na.
ni aw ye nin gafe in sɔrɔ:
walasa ka banaw, walima kɛnɛya kunkankow yɔrɔ dɔn, aw bɛ Gafe Kɔnɔkow lajɛ. Aw bɛ fɛn min ɲini, ni aw ye o ye, aw bɛ taa sɛbɛn ɲɛ la, a bɛ sɔrɔyɔrɔ min na.
ni aw ma gafe in kɔnɔ daɲɛ dɔ faamu:
aw bɛ daɲɛ ɲini Kumadenw kɔrɔ la. Daɲɛ minnu ɲɛfɔlen bɛ, olu sɛbɛnni jɛgɛnnen don (en italique) u sɛbɛn ko fɔlɔ sigida kɔnɔ.
walasa aw ka kunnafoniw sɔrɔ furaw tacogo, u tata hakɛ, u faratiw ni yɛrɛtangacogow kan, aw bɛ Sigida 25 lajɛ. Furaw tɔgɔ ani u sɔrɔyɔrɔ bɛ Sigida 25 daminɛ na, sɛbɛn ɲɛ Furaw tɔgɔ.
walasa ka aw labɛn bana cunnenw kama:
aw bɛ fura dɔw bila aw bolo kɔrɔ so kɔnɔ walima dugu kɔnɔ, i n'a fɔ a ɲininen don aw fɛ Sigida 23 Furamaralan
aw bɛ nin gafe kalan sani a mako ka jɔ a la, kɛrɛn­kɛrɛnnenya la Sigida 10, Furakɛli kunfɔlɔ, ani Sigida 4, Banabagatɔ ladoncogo.
walasa aw ka denbaya ka to kɛnɛya la:
sigida 11 bɛ kuma balocogo ɲuman kan, Sigida 12 bɛ kuma banaw kunbɛncogo kan, aw bɛ olu kalan ka ɲɛ ani ka aw janto bilasiralikanw ni yɛrɛtangacogow la.
walasa ka kɛnɛya sabati aw ka sigida la:
aw ni aw sigiɲɔgɔnw bɛ ɲɔgɔnye dɔ kɛ ka gafe in kalan ka hakili jakabɔ kɛ aw ka yɔrɔ kɛnɛya kow kan. Walima, aw bɛ a ɲini lakɔli karamɔgɔ dɔ fɛ a ka denmisɛnw ni balikuw lakalan gafe in kɔnɔ kumaw kan. Aw bɛ hakilina caman sɔrɔ sɛbɛn ɲɛ sikɔlɔma yɔrɔ la, ladilikanw ka ɲɛsin dugu kɛnɛya­baarakɛlaw ma, gafe in daminɛ na.
segin kɛlen kɔ gafe in kan, kunnafoni kuraw dilen don bana dɔw kan i n'a fɔ sumaya, sɔgɔsɔgɔninjɛ, kafoɲɔgɔnyabanaw, dɔrɔguta, sidabanakisɛ ni sidabana ka fara a furaw kan ani hakilina caman wɛrɛw.
nin gafe in dabɔra...
Dugumisɛnni minnu yɔrɔ ka jan kɛnɛyasow la. Banaw kunbɛncogo, u sidɔnni, ani u furakɛcogo ɲɛfɔlen don jaw ni kumakan jɛlenw na.
butigitigiw walima furafeerelaw, minnu bɛ furaw ni kɛnɛya baarakɛminɛnw feere dugumisɛnw kɔnɔ. Fura minnu ka kan ka bana minnu furakɛ, o ɲɛfɔlen don gafe in kɔnɔ, farati bɛ fura minnu tali la walima nafa tɛ minnu yɛrɛ la, olu bɛɛ ɲɛfɔlen don fana gafe in kɔnɔ. Furaw tali farati ni yɛrɛtangacogow ɲɛfɔlen don ka a walawala. Ladilikan kɛrɛn­kɛrɛnnenw dilen don farafinfuraw ni tubabufuraw tacogo kan furakɛli la.
dugumisɛnw lakɔlikaramɔgɔ: Gafe bɛ a to a ka se ka dɛmɛ don mɔgɔ joginnen ma ani ka tila ka ladilikan ɲumanw di a ma. A bɛ kɛ sababu ye karamɔgɔ ka se ka a ka sigidala denmisɛnw ni balikuw bɛɛ lakalan kɛnɛyako la, ani saniya ni dumuni nafama dunni na.
kɛnɛya­baarakɛlaw dugumisɛnw na, ani mɔgɔ o mɔgɔ wulilen don ka a cɛsiri a ka sigida ka kɛnɛya ni a ka lafiya kama. Gafe in fan dɔ bɛ yen min bɛ kuma kɛnɛya­baarakɛla ni sigida­mɔgɔw ka ɲɔgɔnye kɛcogo kan, ɲɔgɔnye min senfɛ u bɛ jɛ ka hakilina falenfalen kɛ dugu makow ni dugumɔgɔ ka kɛnɛya sabatili kan.
Denbaw ni lajiginnimusow bɛ nafaba sɔrɔ gafe in na, u bɛna a kɔnɔkumaw faamuya ka ɲɛ, sokɔnɔjiginni ni denba ladonni ni den ka kɛnɛya kan.
(Daɲɛ janmanjan sɛbɛncogo surunman; ka siginiden damadama kɛ ka daɲɛ kuturu sɛbɛn)
+ o kɔrɔ ye ani walima farankan
(fɛn dɔ girinya hakɛ ye min ye)
garamu 1.000 = kilogaramu 1 (kg)
garamu 1 = mg 1.000
miligaramu (mg) 1 = mikɔrɔgaramu (mcg) 1.000
kisɛ 1 (graine) = mg 65
Litiri/Kɔnɔfɛrɛ
(fɛn kɔnɔfɛrɛko hakɛ walasa ka jimafɛnw litiri hakɛ saman)
mililitiri 1000 (mL) = litiri 1
mililitiri 1 = cc. 1 = santimɛtiri kubi (centimètre cube)
kafeminkutu ɲɛ 3 (cuillère à thé) = dumunikɛkutu ɲɛ 1 (cuillère à soupe)
kafeminkutu ɲɛ 1 = mililitiri 5
dumunikɛkutu ɲɛ 1 = mililitiri 15
Sɛbɛnnikɛlaw
Bayɛlɛmabagaw
dugumisɛnw kɔnɔ, kɛnɛya­baarakɛla ye mɔgɔ ye, mɔgɔ min b'a ka denbaya n'a sigiɲɔgɔnw dɛmɛ ka kɛnɛya sabatilen sɔrɔ. Tuma dɔw la, o tigilamɔgɔw bɛ suganti dugumɔgɔw fɛ ka da u ka dɔnniya kɛrɛn­kɛrɛnnen n'u ka mɔgɔlandiya kan.
dugumisɛnw kɔnɔ, kɛnɛya­baarakɛlaw dɔw bɛ kalan ni dɛmɛ sɔrɔ cakɛda dɔw fɛ i n'a fɔ kɛnɛya minisiriso. A dɔw yɛrɛ tɛ dɛmɛ fosi sɔrɔ dɛmɛbaga jɛkuluw fɛ. I b'a sɔrɔ dɔrɔn u ka sigida­mɔgɔw ka bonya n'u ka danaya b'u kan k'a sababu kɛ u ka dɔnniya ye kɛnɛya kan. U bɛ dɔnniya sɔrɔ u ka yɛrɛ lakalan n'u ka jateminɛ an'u ka kɛnɛyabaara matarafali fɛ.
aw mana kɛ kɛnɛya­baarakɛla siya o siya ye aw ka sigida la, aw y'a bila aw hakili la ko nin gafe in ma sɛbɛn aw kelen tɔgɔ la. A dabɔra bɛɛ de kama, o la aw ye a kɔnɔ kunnafoni di bɛɛ ma!
N'i binna ka bɔ jiri sanfɛ, i bolo bɛ se ka kari.
X ye Y furu.
biriki gɔsi
taali dɔrɔn ye joli ye ?
n b'a fɛ ka bamanankan fɔ.
Ala ka kuma
sɔgɔma, n bɛ wuli joona.
jenbe fɔ
a kɔnɔma don.
Ala ka san wɛrɛ jira an na !
i kana salaya dɛ !
ne taara.
u bɛɛ kabakoyara kosɛbɛ ka Ala bonya.
Awa cɛ ka ɲi.
a ye ji di misi ma.
i janto !
an bɛna dumuni kɛ sɔɔni.
Keninge danni n'a tigɛli cɛ bɛ taa kalo saba ɲɔgɔn na.
an mago bɛ i ka dɛmɛni na.
o waati kɔnɔ
ne nana Mali la a kalo saba ye nin ye.
tɔgɔ kɔnɔrɔ
k'an bɛ̀n tùma wɛrɛ !
i janto X la
ladamuni bɛ kɛ du kɔnɔ ani lakɔli la.
Ɔkutɔburukalo san 1981 Moritani donna diɲɛforobatɔnba (ONU) na.
X ka di Y ye.
ka kɛɲɛ ni Ala ka kuma ye
i ni fama !
u bɛ jɛgɛ minɛ.
jamanakuntigi y'a ka dannaya da Usumani Isufi Mayiga kan k'a kɛ minisiriɲɛmɔgɔ ye.
a tɛgɛ ka di.
k'an b'u fò ! u n'a mɛn !
i bɛ bɔ min ?
Bakari bɛ ɲɔ bin.
Yusufu kɔrɔkɛw ye a sama ka a bɔ dingɛ kɔnɔ.
an kuntigi Mahamadu
suman buruburu
i muso ka kɛnɛ ? tɔɔrɔ si t'a la.
o dugujɛ...
minnɔgɔ tun bɛ ne la, aw ye ji di ne ma.
i bɛ teminwɛrɛ tilancɛ hakɛ ta sukaro la.
a ka kan ni saya ye.
ji bɔ kɔlɔn na
san nata
u ye ɲaamɛ doni ni dumuni ye.
i bɛ ne dan boli la.
n y'a ta yɔrɔ min na, n y'a bila yen.
Ala bɛ hakɛ yafa an ma.
ncɔ ye denkɛ duurunan tɔgɔ ye.
sɔn X ma
foyi tɛ Ala kɛɲɛ.
Kɔ̀r'i ka kɛnɛ ?
a ye a ka nafolo tila a denkɛ fila cɛ.
n ye mobili boli k'a ta Bamakɔ fo Segu.
a ma na fɔlɔ.
a y'i kanto a muso ma ko, " ... "
X bɛ P fɛ.
kalan nege tɛ u la.
Waridɛsɛ bɛ n na.
a bɛ farati la.
n y'a mɛn ko Segu ka di.
i ni cɛ foli la.
i tilara i ka baara la wa ?
nɛgɛ kanɲɛ segin sera.
Nàfa b'a la.
i yɛrɛ barakan
Burama ka jan ni Salifu ye.
Angilɛkan bɛ fɔ jamana caman na.
u tɛ kelen ye.
baara caman bɛ n bolo.
pinɛ boli
jumɛn ka fisa aw ma ?
si kɛnɛma
sɔgɔma o sɔgɔma, an bɛ Ala ka kuma kalan ɲɔgɔn fɛ.
kɔɔri parata
minnu bɛ Ala ka kuma lamɛn k'a kɛ, olu ye dubadenw de ye.
nbuuru kàla kelen
o ka ɲi farikolo ma.
kɔnɔ ta
N'i ye baara kɛ kosɛbɛ, n bɛna i ladiya.
ɲɛminɛ, ɲɛminɛ
Bàra tilancɛ ye filen ye.
Ali furusalen don.
jɔn sera jɔn na ?
a tilara ka dɔnkili da.
Sedu bɛ fɔlifɛn dɔ fɔ.
a bɔra.
n bɛ kini ni sogo fɛ.
dɔgɔkun wɛrɛ
a sewalen don.
Farafinna tilebinyanfan
Ali bɛ min ? n mago b'a la.
layidu Kura
kungo la
kisili sɔrɔ
dulɔki bileman bɛ Amidu kan na.
a ye duniya to.
n ka denbaya
cogo o cogo
gɛsɛ ye bamana ka bɔrɔsi ye.
lɛtɛrɛ ci X ma
i bɛ sigida jumɛn na ?
Alimankɛlɛ fɔlɔ daminɛna san 1914, a banna san 1918.
Madu bɛ ban baara ma.
Sani Madu ka se, n b'a fɛ ka baara ban.
Surɔ, n ye tiyatiri duman dɔ lajɛ tele la.
a ka finiw bɛɛ kɛra finikolonw ye.
o wula kelen...
a bɛ min fɔ, ne tɛ o kɔrɔ dɔn.
i janto den na, a man kɛnɛ.
funteni waati
subagaya kilisi kɛ X la
foto ta
mɔgɔ min bɛ i yɛrɛ bonya, o tɛ ɲɛgɛnɛ kɛ bɔlɔn fɛ.
a ka fisa ni mɔgɔ tɛ caya ka tɛmɛn mɔgɔ segin kan.
n ka kalan kɛcogo y'i diya wa ?
ni Ala ka dɛmɛ ye
an bɛ waati jòli kɛ sira kan ?
an sigilen don suma na.
i famana kosɛbɛ !
Ala ka den balo !
kalo ma sa fɔlɔ.
a bɛ te suuru wɛɛrɛ kɔnɔ.
kan caman bɛ fɔ Mali kɔnɔ.
i nugu ka bon.
an b'a filɛ.
mɔnɛ bɔ X la
n b'a fɛ ka kɛ minisiriɲɛmɔgɔ ye.
Nci ye denkɛ fɔlɔ tɔgɔ ye.
tuma min kɛlɛcɛw dɔgɔyara kɛlɛyɔrɔ la, dugutigi ye tabale gosi ko du bɛɛ ka kamalenkɔrɔ kelen di.
a ɲininka !
n m'a dɔn fɔlɔ.
k'an bɛ̀n sini !
cɛw bɛ muso furu k'u si to san 18 na.
funteni bɛ Segu wa ?
Mali jamana: jama kelen - kuntilenna kelen - ŋaniya kelen
a ko: ...""
Kɔgɔji Bilen
o ye miiri ɲuman ye.
tìɲɛ don.
mangoro geren
dɛbɛn meleke
nin gafe in nege bɛ n na.
N'i tɛ seli, u b'i minɛ kafiri ye.
dafalen samanen
den ta a kɔnkɔn na
n dɔgɔmuso furulen tɛ fɔlɔ.
Silamɛya la, jamaseli nafa ka ca ni mɔgɔkelenseli ye.
nɔgɔ bɛ bana lase mɔgɔ ma.
i bɛ fɛn o fɛn fɛ, o na sɔrɔ Bamakɔ.
an tilara dumuni na.
tùma kelen-kelen na
a bɛ sɔrɔ yɔrɔ bɛɛ.
i bɛ fara i kinin fɛ.
a siranna fo a bɛ yɛrɛyɛrɛ.
o kɔrɔ ...
ne màgo bɛ sukaro kilo fila la.
mobili teliman don.
a kirinna.
Ala, an bɛ barika da i ye i ka kantigiya kosɔn.
tile la
ne b'a fɛ ka ɲininkali fila lase aw ma.
a sɛbɛn !
taa ɲɛ
sɔsɔli kɛ
kɔngɔ y'a minɛ.
yɔrɔ o yɔrɔ
kalanso sabanan
i kɔlɔsi ! mobili ka ca !
Ntalen da
ɲɔ fyɛ
na yan !
Mawuludu ye Mahamadu ka bangeli sanyɛlɛma ye.
bi baara nege tɛ n na barisa n sɛgɛnnen don.
moriw bɛ furusiri kɛ misiri kɔnɔ. Karamɔgɔ bɛ furusiri kɛ egilisi kɔnɔ.
a kɛra ɲɛ na.
ne tɛ bamanankan mɛn kosɛbɛ.
cogo wɛrɛ la
X ci Y ma
liburu bɛ sigilan kàn.
mɔgɔw ka kan ka mobili boli dɔɔnin-dɔɔnin barisa farati bɛ teliya la.
Ala ka fajiri jira an na !
ne ye fɛn damadɔ san.
a mɔlen don.
u y'a fɔ ɲɔgɔn ye ko ...
o tɛ baasi ye !
alimami ye mori ye, nka mori bɛɛ tɛ alimami ye.
i y'i ka kɛta kɛ.
an bɛ kini dun tasa kɔnɔ.
Yuhana Batiselikɛla
Subaga bɛ se k'i yɛlɛma ka kɛ jakuma ye.
i mɔmuso balolen don wa ?
i bɛ fara i numan fɛ.
ka cɛnimusoya kɛ
X ni Y cɛ
Kupu sɔrɔ
tɔgɔ da X la
saniya X ma
a bangera Bamakɔ san 1938.
i tɛ mɔgɔ si dontɔ ye ɲɛgɛn kɔnɔ ni selidaga t'a bolo.
a ma sɔn mɔgɔ si ka taa a fɛ fɔ Amidu.
fama ka fisa ni kɔmunike ye.
tamati nɔɔni
doni girin
sini ɲɛsigi
fiɲɛ barikama
a panna ka jigin.
nɛnɛ bɛ.
ne b'a fɛ ka san saba kɛ yan.
a bɛ malokala don bɔrɔ kɔnɔ.
Mali kɔnɔ, mori ka ca Tumutu ni Moti.
misiri bɛ Badalabugu cɛmancɛ la.
i niyɔrɔ bɛ min ?
yamaruya di
sa ye ne nɛgɛn, ne y'a dun.
sɔrɔdasi kɔrɔ
waati sera.
X kan bila
Faransi peresidan ka pankurun jiginna nɛgɛ kanɲɛ 9 ni sanga 15 waatiw la Tumutu pankurunjiginkɛnɛ kan.
Nɛgɛso ye bolifɛn sen fila ye.
o ye kabako ye !
a dusu kasilen don.
a banna.
Ala ka nɔgɔya kɛ !
A: Ne tɛ Awa fɛ. B: ŋa Awa ka ɲi !
n ye kɛnyɛrɛye ye.
ne bɛ tele lajɛ fitirida fɛ.
i delila ka kuma peresidan fɛ wa ?
kogo kan
bana juguyara wa ?
i tɛgɛ nɔgɔlen don.
grɛkikan na
an man kan ka fɛn gɛlɛnw kari n'an ɲinw ye.
Bonbonsi caman bɛ a kun.
n tɛ se nɔnni na.
kunun, ne ye wari caman bɔ.
i bɛ se ka moto boli wa ?
Sìgìɲɔgɔnw ka kɛnɛ ?
ne bɛ i batise Fa ni Denkɛ ani Ni Senu tɔgɔ la.
fan jumɛn ?
farigan bɛ den na.
tilebin waati, an bɛ sun tigɛ.
a si ma san binaani sɔrɔ fɔlɔ.
yenkaw ka kɛnɛ ?
e yɔrɔ jumɛn b'i dimi ? n kunkolo bɛ n dimi.
ni ne tun don...
o de kosɔn...
a digi kosɛbɛ !
a y'a fɔ k'a jɛya.
mun bɛ yen ?
i bɛ taa fo ka se sirafara wɛrɛ ma.
muso min bɛ ɲɔ susu, o ye n ba ye.
a ye cogo sɔrɔ.
n bɛ ji kɛ fiɲɛn na.
mɔgɔ sabati dannaya la
dibi la
ne ye n bolo kuru k'a bugɔ.
i barika bɛ ne ta bɔ.
n sɛ̀gɛ̀nna kojugu.
dɔgɔkun nata
sɔgɔma o sɔgɔma
ne ɲinɛna a tɔgɔ kɔ.
ne ko: ...""
"Banane" bɛ fɔ cogo di bamanankan na ?
a jigi tigɛlen don.
ne fara tewu.
Busi ka politiki kɛcogo man di u ye.
ne bɛ n da safo tuma.
Kanfilajɛkalan bɛ kɛ nasarakan ni fasokanw na.
fanga b'a la.
ne ye Sidiki yɛrɛ ɲininka.
a wele !
ba tigɛ
a kun ka gɛlɛn.
i bɛ gojogojo wa ?
tɔnsigi tun bɛ furusiri kan.
nsiirin da
Ala ye kɛnɛ wele ko tile.
Dulɔkiba jɛman tun bɛ a kan na.
o tùma kelen na
a jɔla a ka jurumu la.
X bila kaso la
yɛlɛ bɔ X ma
gafe in ɲɛsinnen don mɔgɔw ma, mɔgɔ minnu bɛ miɲankakan mɛn ani k'a fɔ, ani u bɛ se fana ka bamanankan fɔ ani k'a sɛbɛn.
Kumasen bɛ daminɛ ni siginiden kunba ye ka laban ni tomi ye.
a bɛ malo sɛnɛ.
ne bolo, ...
ne ma dèli o la.
don o don, tulo bɛ taa kalanso.
a ye bɔnbɔn kelen bila a da kɔnɔ k'o mugan.
Nafɛn bɛɛ bɛ kɛ daga kɔnɔ.
kabini tuma jan
a dabila !
silamɛw bɛ seli siɲɛ duuru tile kɔnɔ.
kabini sisan
i b'i tilen ka taa fo misiri la.
jiri turu
tile bɔra kosɛbɛ.
a bɛ mɔgɔ bonya.
kilomɛtɛrɛ 1 ye mɛtɛrɛ 1000 ye.
u ma mɔ fɔlɔ.
u siranna ka yɛrɛyɛrɛ.
san finnen don wa ?
soso faga, sosofaga
a ye tile bɛɛ kɛ ka taama.
doni ka girin ne ma.
X ɲɛfɔ Y ye
sunkalo waati ma se fɔlɔ.
ne bɛ kuma Salifu fɛ.
Ala ye kantigi ye.
X suma ni Y ye
u ye dumuni kɛ fo k'u fa.
ka joli sɛgɛsɛgɛliw kɛ
tiɲɛ wa nkalon ?
X bon ni kabakuru ye
Sani donon ka kasi, i na i dalacɛ ne la siɲɛ saba ko i ma ne dɔn.
ni mɔgɔw bɛ sun na, u bɛ daji caman tu.
u fila bɛɛ
san o san
ne na i bolofɛn bɛɛ bosi i la.
n'a ma foyi fɔ, o kɔrɔ ye ko tɔɔrɔ si tɛ.
i ɲɛ bɛ mun na jiri kɔrɔ ?
X kan bɛ Y ma.
Jeneba tun t'a fɛ.
i mabɔ X la
Ayi, fɔlɔ.
nɔnɔ kumu
mɔgɔ min bɛ yen, o ye ne fa ye.
fitiri tùma, an bɛ taa so.
a bɛ ɲɔ ni kɔgɔ sàn.
kafe lamaga
n bɛ taa n da.
u b'i fò.
Fanta kun digilen don.
Misiriwelela bɛ seli wele.
fɛn su mana kɛ yɔrɔ min na, dugaw na u lajɛ yen.
waajuli labɛn
Tilema bɛ daminɛ sɛtanburukalo la ka t'a bila mɛkalo la.
wulu fatɔ
fila, filanan
Amadu Tumani Ture sigira fanga la tuguni.
Mali y'a ka yɛrɛta sɔrɔ setamburukalo tile 22 san 1960 la.
Faransi ye Mali mara.
a ye dulɔki bɔ.
ne ɲinɛna n ka wari kɔ.
ka tɛmɛ X kan
o muso
kɔn X ɲɛ
nɛnɛ bɛ bana juguya.
sɛ mara
don dɔ...
kuna ye bana ye min bɛ hadamaden bolokɔniw n'a sen tigɛ-tigɛ.
seli tɛmɛnen kɔ, saga sɔngɔ bɛ bin.
an bolila ka taa a fo.
na to dun !
jɔn dòn ?
ò ye jòli ye ?
n ye sotarama makɔnɔ sanga 20 kɔnɔ.
ne ɲinɛna kunun kalansen kɔ.
k'an bɛn kɔ fɛ !
Mali ye faantan jamana ye.
an b'a fɛ ka saki san.
kabini tuma jumɛn ?
i janto nɔnɔ na tasuma kan.
e bɛ siran waraba ɲɛ wa ?
tugu X la
a se bɛ n ye k'i don kaso la.
layidu Kɔ̀rɔ
kasɛti bɔ
ne sugora, o sugo ye ne hakili ɲaami.
u bɛ gundow walaka u ye solimabon na.
a ye jara bolitɔ faga.
a y'i sigi.
Siman ma gɛlɛya fɔlɔ.
sɔnni kɛ
Pilasi bɛ yen wa ? Ayi, mobili fara.
telefoni ci Y ma
o tɛ se ka dun.
Matigi, n'i tun bɛ yan, ne balimakɛ tun tɛ sa.
bala mɔgɔw la
bi ye don jumɛn ye ?
a tɛ dèli ka dɔlɔ mìn.
an bɛ se ka sumaya kunbɛn cogo di ?
i nana mɔbili la ?
gan jalan
Ala ye fɛn bɛɛ da.
a furulen tɛ fɔlɔ.
i kan bɛ cɛ jumɛn ma ?
an bɛ misiw siri sari la ka labure.
a kun gananen don.
Nuhun sungurun ye Kaja ye.
a siranna fo ka yɛrɛyɛrɛ.
ne ka mɔ bɛ min ?
mun wɛrɛ ?
i dèlila ka lɛsogo dun wa ?
ji ta
Ala ka sugu diya !
n tɛ se.
n bɛ taa sɛnɛ kɛ foroba la.
a ɲininka yala ni a bɛ taa sugu la bi.
a b'a la k'i ko.
ne ka kafe sumana.
he! I janto, SIDA bɛ yan ! fura t'a la, yɛrɛtanga kɔ.
i bɛ te wuli baradaa la.
dɔw bɛ dɔlɔ min k'a dama tɛmɛ.
i ka jurumuw yafara i ma.
Paki ye Yesu kununni seli ye.
mɔgɔ caman bɛ faga sira kan.
foli lase X ma
a ka kegun i ko wɔlɔ.
kɔgɔ ye jɛman ye.
Ngolo ye denkɛ sabanan tɔgɔ ye.
mura ye ne minɛ.
kalanso fitini
ka ɲɛsin X ma
a' ka sutura bɛ min ?
i ye baara daminɛ waati jumɛn ?
a bɛ Ala bolo.
a y'a tɔgɔ da ko Hawa.
sun tigɛ
bana kunbɛn ka fisa ni bana furukɛ ye.
Subaga y'a yɛlɛma ka kɛ ntori ye.
a bila nɛmɛnɛmɛ, n'o tɛ a na kari.
bi ye donba ye. An bɛ sogo caman dun.
mɔgɔ si ma na.
Ama t'a fɛ ka taa dugu kɔnɔ.
a nafa ka bon.
ɲinɛ X kɔ
morikalan na, denmisɛnw bɛ alikuranɛ de kalan.
i tɔgɔ ?
o b'a jir'an na ko...
Zan sara k'a si to san 25 la.
fɔlɔfɔlɔ Ala ye sankolo ni dugukolo da.
maloya tun tɛ u la.
kabini ne denmisɛnma
ɲinini kanw kan
faantanya bɛ mɔgɔ bila yɛrɛfaga la.
fìni ko
an tɛ se ka baara kɛ an sago la.
Tarawele bɛ sɔ dun.
kɔngɔ b'a la.
Gawo ka jan Bamakɔ la.
Ala ka san kura kɛ hɛrɛ san ye.
n bɛ bɔ Segu.
i kana mɛn dɛ !
ni ne bɛ naji tobi, n bɛ tamati k'a la.
i bɛ tilela dun waati jumɛn ?
muso saba de bɛ Ali kun.
i famana ka na yan wa ?
nɛnɛ ka bon.
sira tigɛ
kilo 1 ye garamu 1000 ye.
den bɛ bɔ a ba fɛ.
kibaru jugu
ne ye tamati yuguri ka bin bɔ a kɔrɔ.
ne ta don.
layidu ta X ye ko...
tasuma mɛnɛ
Angilɛkan ka gɛlɛn n ma.
Kasiki bɛ kunkolo lakana, nka Mali kɔnɔ mɔgɔ caman t'a don.
n dalen b'a la ko Ala bɛ yen.
i kana ɲinɛ dɛ !
denmisɛnw man kan ka sigarɛti min.
jɔnya waati
Mùso bɛ nà ni to ye.
abada !
X ɲɛfɔ ka jɛya
bɛti da
ne hakili b'i la.
a bɛ ɲini ka sa.
tarata nata kunɲɔgɔn
jaka bɔ
fana Senuma
a furulen don, den duuru b'a bolo.
i bɛ mùn kɛ ?
a ye sukaro pake duuru san.
u bolila lakɔli la.
Awa bɛ namasa feere nɔgɔya la.
diwɛn kɛnɛ
i ka kuma ye fitinɛ ye ne sen ye.
a kumana ne fɛ.
a ka jan ka Ali bɔ.
u farilankolon don.
n bɛ se.
a y'a kalan a kun fɛ.
a ye a den sigi a kɛrɛ fɛ.
o ka ɲi.
k'an bɛn wula fɛ̀ !
dulɔki bulaman bɛ Seyidu kan na.
k'an sɔɔni !
a tɛ foyi mɛn bamanankan kɔ.
Bamakɔ ka d'i ye wa ?
X jira Y la
nɛnɛ bɛ daminɛ kalo wɛrɛ.
nbuuru fununbali
X lakali Y ye
i kana dimi ne kɔrɔ !
tɛrɛn biye
Ala ka bon.
ni wari tɛ, a ka gɛlɛn.
denmisɛnw bɛ taa lakɔli la k'u si to san 7 la.
Mariyama maminɛkɛ tɔgɔ tun ye Yusufu ye.
Tari 1 ye mɛtɛrɛkɛnɛ 10000 ye.
a kasa ka di.
su in na
ne ka kan ka taa yɔrɔ dɔ la.
i ka don o don ɲɛnamaya kɔnɔ
si buruburu
musow bɛ susuli kɛ.
Ala ka duba i ye.
n bɛ fura kɛ ɲɛ na.
a se tɛ n ye.
Badara bɛ daji caman tu walisa mɔgɔw k'a dɔn ko a bɛ sun na.
dɔlɔ bɛ mɔgɔ ka wari tiɲɛ.
n ye liburu min kalan o filɛ.
Bamankan man gɛlɛn. An bɛ wuli n'a ye kabini fitini !
a ye layidu ta k'a bɛ na.
Tubabudenw bɛ mobili boli joona.
den saba b'an fɛ, fila ye cɛma ye, kelen ye musoma ye.
sugu bɛ jɔ arabadon o arabadon.
ka n to Pari, n tun bɛ karawati siri don o don ka taa baarayɔrɔ la.
Ala k'an kisi kɔngɔ ma !
k'i da sanke kɔrɔ
bonbonsi di
i ma na bɔ ne ye.
i ka somɔgɔw bɛɛ fo !
o don kelen
k'an bɛ̀n !
ɲɔgɔnye b'an bolo yan.
a dagalen tɛ.
a y'a faamu ko...
se sɔrɔ
ne muso bɛ so kɔnɔ.
a b'a la ka fali lamin.
saya ka fisa malo ye.
Sɔ̀gɔ̀sɔ̀gɔ̀ b'a la.
ne fɛ, ...
X dɛmɛ Y la
n bɛ Ala tanu.
a taara kàban.
farini nɔɔnine
bi jɛ
ni diyanye ye
a girinna ka taa a fɔ mɔgɔw ye ko a kɔrɔkɛ sara.
faama wari minɛbaa
a ma ɲinɛ bamanankan kɔ.
u ma foyi faamu.
jɛgɛ jirannen
bana y'a minɛ.
a'ye nimisa aw ka jurumu la !
u bɛɛ sara.
mankan ci
Ɲɔsɛnɛ ka nɔgɔn ni malo ye.
waati tɛmɛnnen, sisan, waati nata
Seliba don, dutigi bɛɛ bɛ sagajigi kelen faga.
seli wajibiyalen don silamɛ bɛɛ kan.
layidu ta
nin muso yecogo ka ɲi.
an kumana o ko la.
a hakili ka go i ko sɛ ta.
ne y'a fɔ u ye ko u ka taa sugu la ka kɔgɔ san.
furu kɛ
Kucala kɛra Farafinna faaba ye kɔɔriko la ɲinan.
dannabaa kura
u si sera lakɔlidon ma.
a ye dumuni kɛ a sago la.
Kunùn ni bi tɛ kelen ye.
o kɔrɔ ye mun ye ?
dɔlɔ bɛ mɔgɔ halaki.
k'i yɛrɛ ɲininka
o dɔrɔn tɛ.
tile ka kalan bi.
muso jɔyɔrɔ ka bon du kɔnɔ.
foyi tɛ ne bolo ka di u ma.
Ala ye fɛn bɛɛ dila tile wɔɔrɔ kɔnɔ.
dibi bɛ.
hali u bɛ ntori dun !
muru da ka di.
gese da
i sɔnna wa ? Ɔwɔ, n sɔnna.
ne ɲɛ tɛ foyi la.
i ka kan ni nɔɔrɔ ni bonya ni sebaaya ye.
Ɲɔsusu ye ne sɛgɛn.
marasi bɔ
gundo don.
ne ma taa yɔrɔ si.
an nana mobili kelen na.
a b'a la k'a tɛgɛ don jufa kɔnɔ.
n sɛ̀gɛ̀nna.
a ka butiki bɛ gudɔrɔn da la.
an tun ma ɲɔgɔn faamu.
a man jan.
X ja tile la
donon y'a kun jɛngɛn ka tɔnkɔnɔ lajɛ.
u tɛ kalendenw ye.
ne bɛ taa sani su ka ko.
o kɔ, ...
nin cɛ ka sara ka kan ka caya.
sɛ bɛ ɲɔ sogin.
Pari ye Faransi faaba ye.
Angilɛkan bɛ fɔ jamana caman na, i n'a fɔ Gana, Kenya ani AfirikidiSidi.
ne bɛ ɲɔ susu.
n bɛ taa i bila so.
aw ka miirili ye mun ye ?
X ɲininka Y la
o bɛ diya n ye kosɛbɛ !
i bɛ kɔsegin waati jumɛn ?
Sani diɲɛ ka da
a bɛ so kɔnɔ.
hali denmisɛn bɛ se nin na.
a si ka jan.
i mɛnna bamanankankalan na wa ?
a faralen don.
a ye Bakari wajibiya ka taa lakɔli la.
a kununna ka bɔ suw cɛma.
i k'i fa n'i ba bonya.
ne jɔrɛlen don.
Munna i bɛ kasi ?
i ye koɲuman kɛ.
a filɛ !
n bɛ jigin yan!
a sɔgɔlen don.
ni ne kɛra peresidan ye, ne bɛ hinɛ faantanw na.
an ye se sɔrɔ u kan balɔntan na.
a bɛ liburu jira Fanta la.
i ye den bugɔ wa ?
sigilan filɛ !
tila X la
sun ye wajibi ye n'i ka kɛnɛ.
an ma bɛn a kan.
ka hɛrɛ don an ni Ala cɛ
ne b'a fɛ ka telefɔni ci n somɔgɔw ma.
ne ye kalo kelen ni tila kɛ Gawo mara la.
su o su
i somɔgɔw ka kɛnɛ ? somɔgɔ bɛ di ?
Ibrahima, cɛ min ye a ka dannaya bɛɛ da Ala kan.
i kana ja dɛsɛlen si dila.
funteni bɛ.
ni ne yɛlɛla, bɛɛ bɛ yɛlɛ.
i ye n sama wa ?
bàga X ma
nin sogo ka ɲi ni e ta ye.
jirikuru mɛnna ji la cogo o cogo, o tɛ se ka kɛ bama ye.
an hakili b'a la ka taa Ganajamana lajɛ.
cɛ damadɔw bɛ yan.
hinɛ X la
ne da ka teli wa ?
misi bi saba ɲɔgɔn
malo bɛ sɛnɛ fala la.
i y'a san joli ?
i bɛ mùn ni mùn san ?
Ala ka hinɛ a la !
n bɛ dumuni kɛ walasa n ka fanga sɔrɔ ka baara kɛ.
a kunkolo ka gɛlɛn i n'a fɔ fali ta.
kuma X fɛ
a taara Matigi fɛ.
muso ye ji bɔ kɔlɔn na.
a datugulen don.
pankurun jiginna.
i ka da yɛlɛ !
Ala k'a tɔɔrɔ dɔgɔya !
mɔgɔ yecogo de b'i ka batigɛ nɔgɔya.
n bɛ taa n kǔn kuwafe.
n ye lakɔli daminɛ ka n si to san 5 la.
i ka i mɔgɔ ɲɔgɔn kanu i ko i yɛrɛ.
u taara Segu fan fɛ.
n ye sotarama ta.
an tɛ se k'an dogo Ala ma.
u yɛrɛ
malo ni fini bɛ kan.
mori bɛ alikuranɛ kalan mɔgɔw ye.
polisi ka sɛgɛsɛgɛliyɔrɔ
i bɛ minnifɛn fɛ wa ?
Nɛrɛsun ye jiriba ye min janya bɛ se ka taa fo mɛtɛrɛ tan ɲɔgɔn na.
n ka karamɔgɔ
an bɛ mɔ̀ni min daraka la, sabu kafe wari ka ca.
u tɛ se kalanni na.
kasɛti don arajo la
a bɛna wote ATT ye.
k'an kelen-kelen wuli !
di gɛrɛgɛrɛ
Amidu bɛ min ?
Nɛgɛso bɛ ne fɛ.
gɛlɛya ye ne minɛ.
i ka so bɛ min ?
Foronto ka farin.
surukuba ye i miiri k'i miiri.
kɔrɔkɛ joli b'i fɛ ?
kabini fɔlɔfɔlɔ
X dɛmɛ + inf.
u b'u kɔrɔmuso dɛmɛ tobili la.
waati sera wa ? Ayi, waati ma se fɔlɔ.
nafa caman b'a la ni i bɛ tegɛ ko ka jɛ ka dumuni kɛ.
siran X ɲɛ
i bɛ bamanankan mɛn wa ?
N'i bɛ sun na, i kana daji caman kunu.
n y'a mɛn.
i yɛrɛ ka kan
an bɛ u bɛɛ lajɛlen fo.
mobili bɛ jirisun ni kɔgɔ cɛ.
n ye nin kɛ Madu ye.
a kɛra su fɛ.
Bamakɔ ni Marakala cɛ janya ye kilomɛtɛrɛ 280 ye.
ji bɛ ɲɛgɛn na. Taa i ko !
mɔbili la, Bamakɔ ni Bɛlɛdugu man jan kosɛbɛ.
sogo ɲini kungo kɔnɔ
fa b'i la wa ?
i bɛ dèli ka lɛsogo dun wa ?
ni funteni bɔra, a bɛ mɔgɔ degun.
ne ye silamɛ ye.
da X la
n bɛ wo sɔgɔ ni biɲɛ ye.
i sìgi !
n labɛnnen don ka taa Gawo.
i b'a dɔn wa ?
a bɛ tile fila bɔ, an ɲɛ tɛ da Aminata kan...
hali ni ne ye san kɛmɛ kɛ Mali la, ne tɛna se ka bamananna dɔn ka ban.
i bɛ mun fɛ ?
dunan fara dugulen kan, an bɛɛ ye kelen ye.
a fili
i bɛ moto boli teliya la wa ?
Kumasen fila bɛɛ kɔrɔ ye kelen ye.
wari tɛ ne kun.
Seliba ɲɛkɔrɔ
soma bɛ mɔgɔ bon ni kɔrɔte ye.
i kɔlɔsi mɔgɔ kana i sonya !
tubabu ka dumunikɛyɔrɔ
ne fara.
n tɛ taa yɔrɔ si.
a yafara ne ma.
ɲɔ, gan ni bɛnɛ bɛ tigɛ.
Salifu ka jan wa ? Ayi, a bɛ hakɛ la.
a cɛ ka jugu.
ne ma d'a la koyi !
i ye jɔn wele ?
muruti X ma
n b'a fɛ ka taa ɲɛgɛn na.
i ja gɛlɛya !
an ka ɲɔgɔn kanu.
nin kasara in juguyara dɛ ! mɔgɔ caman banana.
mùn dòn ?
a y'u ɲininka ko: Aw bɛ taa min ?
sugu jumɛn ?
k'a masɔrɔ
i denw ye filaninw ye wa ?
jɔn ka biki don ?
u bolila ka u dogo.
a banna Ala la.
gundo mara
Ala ka wari ko nɔgɔya !
o bila. I ka na !
a bɛ Kucala fan jumɛn fɛ ?
a ɲɛnama don.
Ala ka a sago jira i la.
a bolila ka boli ka boli.
ne tulo t'a la.
mɔgɔ si tɛ yen.
namasa ye nɛrɛmuguman ye.
an bɛ taa nin fɛ.
jeli bɛ mɔgɔw barama.
cɛmancɛ lakɔli
gafe in ɲɛsinnen don jɔn ma ?
a da ka di.
ji minta bɛ yan wa ?
i si ye san joli ye ?
waati tɛ n bolo.
a ye a seko bɛɛ kɛ ka mɔgɔw lasɔmi.
i nun fyɛ !
i bɛ mun sàn ?
Selifana tuma, an bɛ taa dugu kɔnɔ.
bamanankan dɔrɔn bɛ fɔ yan.
i ka baara ye mun ye ?
wari minɛ !
u yɛlɛla ka yɛlɛ ka yɛlɛ.
ne t'a dɔn n bɛ min kɛ.
ne ka wari bɛɛ banna, pase ma sɔrɔ.
a taara fo Segu a sen na.
nin cɛ bɛ jurumutɔw minɛ koɲuman !
a ja bɔra.
a ye Awa kɔli ka taa.
Korokara ka suma.
a mɛnna mobiliboli la wa ?
nà dumuni kɛ !
bana b'i la wa ? Ayi, n ka kɛnɛ kosɛbɛ !
Misigɛnna bɛ misi gɛn.
ni Senu
muso bɛ misi biri.
banakunbɛn ka fisa banafurakɛ ye.
fini pase
soso bɛ sumayabana bila mɔgɔ la.
balɔn tan
mura bɛ ne la.
Nbuuru b'i fɛ wa ?
muso kɔnɔma man kan ka sɛfan dun.
tùma dɔ la
ne ɲɛ na, ...
waati ni waati, n dɔgɔkɛ bɛ taama ka baara kɛ jamana wɛrɛ kɔnɔ.
sanu bololanɛgɛ
Munna i tɛ dumuni kɛ ?
Fajiri, selifana, lansara, fitiri ani safo ye seliwaatiw ye.
n ye mɔbilibolisɛbɛn ta.
i bagara n ba ma.
Tiga ɲimi
i tun kɔrɔtɔlen don.
n ye san saba de kɛ morikalan na.
ne filɛ !
isamɛn kɛ
taama tɛ taa wari kɔ.
i ye ɲɔ sugu jumɛn dan ?
jɔn ko tèn ?
Nebukadnezar ni a ka kɛlɛbolow bɛɛ nana daga Jerusalɛm da la.
a bɛ sùnɔgɔ.
aw ka gɛrɛ tasuma la !
mɔgɔ 12 sara, 59 wɛrɛ joginna.
den ye kasi daminɛ, nka a ma mɛn kasi la.
saya kɛra.
aw ka miirili ye mun ye X ta fan fɛ ?
o ka nɔgɔn !
nɛgɛjuru ci X ma
n dalen tɛ i ka kuma na kosɛbɛ.
Ala ka dubabu minɛ !
salabaatɔ ni foyi man kan.
tele la
ne ye mangoro dɔɔnin san.
o b'a bɔ.
ne tulo tun t'a la.
a tɛ an magow ɲɛ
wari bila banki la
n teriw ye n wele ka taa Nowɛli kɛ u fɛ.
sɔn ka fɛn dɔ kɛ
su fara tile kan
sɔgɔma, ne ka daraka ye mɔni ye.
dulon juru la
n tɛ se bamanankan na kosɛbɛ.
Kayi bɛ Mali tilebinyanfan fɛ.
Ala ka den lakana !
a ye baara kɛ fo tilebin tuma.
ni saya nege tɛ aw la, a' ye boli !
tile saba bi kɔ
X kalan Y la
a y'a yɛrɛfaga.
ne dɛmɛ !
N'i y'i dogo ka fɛn o fɛn kɛ, Ala ɲɛ b'i la.
ne ɲɛ b'a la.
dɔgɔkun tɛmɛnnen
i yɛrɛ ka taa o ɲɔgɔn kɛ !
jurumu sara ye saya ye.
siɲɛ saba tile kɔnɔ
mananin funun
ni Ala sɔnna.
ne dalen bɛ Fa Ala la, Sebaayabɛɛtigi, Sankolo ni dugukolo Dabaa.
X singa Y ma
a donna so kɔnɔ.
n bɛ n ko ni safunɛ ye.
ne bamuso bɛ ɲɔ ko filen kɔnɔ.
sɛ tɛ fɛn juguw yuguri ka bila a denw kɔrɔ.
kisi, kisi
i hakili ka di.
i bɛ se bamanankan na. O ka ɲi kosɛbɛ.
o ɲɛna.
teri, teri
barika da
u bɛɛ murutira a ma.
i kana jɔrɛ !
sanji ye n bali ka taa.
a bɛ nɔn i ko jɛgɛ.
gafe bɛ ne bolo.
X gɛn ka bɔ Y la
n bɛ sanni kɛ suguba la.
ba dì ?
a y'a fɔ u ye ko: ...""
a jɛnɛja bɛ kɛ Lafiyabugu.
X kalifa Y ma
kolo X ye
a tora Segu ka waati jan kɛ.
jɛgɛ jalan
funteni bɛ mɔgɔ sɛgɛn.
ji wɔlɔkɔlen
sibiri nata
nin gafe bɛ bamanankan kan.
i nisɔn man di bi. Mun b'i la ?
i jo t'a la.
i karikari ye joli ye ?
kunun, ne ye bataki dɔ ci ne somɔgɔw ma.
Madu tun bɛ taa morikalan na k'a si to san naani, duuru, wɔɔrɔ la.
minnu man kɛnɛ
X ka fisa Y ye.
N'i jɛra ni walimuso ye, o de ye jɛnɛya ye.
balɔntan kanubaganci
Kira bɛ bonya yɔrɔ bɛɛ, fɔ a yɛrɛ dugu kɔnɔ.
i na kɔnɔ ta ka denkɛ bange, i na o tɔgɔ da Yesu.
ni dimi juguyara, i ka taa dɔgɔtɔrɔso la.
sabali sa !
a si ma se dɔnkɛyɔrɔtaa ma.
ɲaa da
so jɔ
a'ye aw tɛgɛ yɛrɛkɛ !
sanji cayara fo an ka so binna.
u donna mobili kɔnɔ k'u sigi.
bi kunɲɔgɔn
i yɛrɛ ka jamana
Ala ye Hadama da a yɛrɛ bisigi la.
o cogo ka ɲi.
a tile naani ye bi ye
a bɛ kalan ka kɛ karamɔgɔ ye.
Ala tanu !
yafa ne ma !
n hakili la...
n bɛ baara ɲini.
n ka so bɛ misiri kɛrɛ fɛ.
jama kɛ
bɔgɔ nɔɔni
mobili ko
an b'a dɔn ko...
to dilanni ka gɛlɛn wa ?
Kaɛn wulila a dɔgɔkɛ Abɛl kama ka a faga.
ntɛntɛn da
u bɛ lakɔli bila ka baara kɛ.
u hakili la nafa t'a la.
ni hakilitigiya ye
Ala, an bɛ barika da i ye i ka marali kosɔn.
nɔnɔ kɛnɛ
sanke bɛ mɔgɔ kisi sumaya ma.
safinɛ buruburu
misiden tɔlɔlen
nin ye mun mankan ye ?
alimami bɛ mɔgɔw laseli misiri kɔnɔ.
suman tigɛ
tuubiden kura
a kelen na
sariya nafa ye jumɛn ye ?
nisɔngɔ sara X ye
den fasara. A man kɛnɛ.
te wuli
a nɛnɛ !
an bɛ foli di Ala ma.
o ye tìɲɛ ye.
ka n to Lɔnduru...
sabara finmanw
Mamadu banna.
gafekalan ka di n ye.
a denkɛ tun cɛ ka jugu.
baara kɔ, i bɛ taa min ?
X ja gɛlɛya
X fɔ Y ye
mɔgɔ dɔw bɛ kuma caya. Mogɔ dɔw bɛ u mankan.
i ka kɔrɔ ne ye.
ka fɛn dɔ fara fɛn dɔ kan
a san naani ye ɲinan ye
jɛgɛ wusu
sumaya ye bana juguba ye min bɛ sɔrɔ soso fɛ.
X singa Y fɛ
n bɛ yafa deli Ala fɛ.
musokɔrɔba tun cɛ ka ɲi.
kasa sugu jumɛn don ?
a lakananen don.
o bɛ se ka kɛ.
a ye bamanankan kalan. A ye fulakan fana kalan.
o muso saba
anw bɛ dèli ka dumuni kɛ ni an tɛgɛ ye.
fan da
jeli bɛ mɔgɔw buruju gosi.
filimu bɔ
dannabaa kologɛlɛn
Ala tilennen don.
X tanga Y ma
X segin Y ma
ne bɛ se ka i kan ta kasɛti la ?
sigiyɔrɔ bɛ !
dɔrɔmɛ tan
jiri jumɛnw bɛ kɛ fura ye ?
n kɔnɔ !
sanji nana.
ji suma
dɔgɔkun o dɔgɔkun
ni a' ye di dun ɲɔgɔn fɛ, ni jalaji nana, a' ka o min ɲɔgɔn fɛ.
a y'an kisi saya ma.
Ala bɛ a ka layidu bɛɛ dafa.
mun y'a to mɔgɔ bɛ dafɛn bato dabaa Ala nɔ na ?
i kana sonyali kɛ.
i sago ka kɛ dugukolo kan, i ko a bɛ kɛ sankolo la cogo min na.
ne dara a la koyi !
nin dɔgɔkun na
A: Ka n b'u fo ! B: U n'a mɛn !
a fɔ tugun !
Ala ka tɔɔrɔ nɔgɔya !
dingɛ sen
i bɛ se ka sukaro k'a la.
ne jɔlen don.
cɛkɔrɔba sigilen ɲɛ bɛ fɛn min na, kamalen jɔlen ɲɛ t'a la.
a nana Mali la walasa ka Malidenw dɛmɛ.
n ma na mangoro sanni na, ne bɛ namasa fɛ.
ne ye mobilibolisɛbɛn sɔrɔ siɲɛ fɔlɔ la.
Ala k'an kisi o ma !
Usumani hakili jiginna X la.
sariya sigi
Kunfin ye jɔnni ye? Mɔgɔ min ma kalan fan si kɛ; mɔgɔ min tɛ se kalanjɛ ni sɛbɛnni na kan si la diɲɛ kɔnɔ.
tiɲɛ fɔ !
i muso ka kɛnɛ ? denmisɛnw
i teliya ka ne dɛmɛ !
X fa Y la
an Fa min bɛ sankolo la, i tɔgɔ ka saniya.
labɛnni kɛ
n bɛ kalan kɛ.
n m'a faamu.
i jo b'a la.
den, denw
X ni Y suma ni ɲɔgɔn ye
Farafinna tilebinyanfan tun tilalen bɛ Angilɛw ni Tubabuw cɛ.
Nàmàsa ye jòli ye ?
bamanankan gɛrɛgɛrɛ
i bɛ dumuni sugu jumɛn fɛ ?
Kisili se bɛ Ala ye.
k'i to dumuni na, Seyidu bɔra.
i salaya ka bon !
Sǎ ye Bakari cin.
Yusufu sugora. A ye o lakali a kɔrɔkɛw ye.
n tun bɛ sigarɛti min.
Jelimuso ye donsokɛ majamu.
anw bɛɛ kelen-kelen
n bɛ taa fan wɛrɛ lajɛ.
i bɛ sun na ?
mɛtɛrɛ 1 ye santimɛtɛrɛ 100 ye.
bayɛlɛma, bayɛlɛmabaga
a ye Amidu labila a ka taa.
sanu yɛrɛwolo
fugulan don
Ayi, ne ma tila fɔlɔ.
bolokɔni kelen tɛ se ka bɛlɛ ta.
layidu jamana
fiɲɛ bɛ jiri lamaga.
masa min tɛ sa, o ye Ala ye.
i ɲinw ɲimi
a ye muso maminɛ.
masakɛ ɲɛ na
wari dan
k'a ta sɔgɔma fo su
n b'a fɛ ka taa sugu la.
Ala ye min fɔ, a ye o dafa.
wari tɛ n bolo ka takisi ta.
P bɛ X fɛ.
k'an sì !
Ala bɛ jurumu koniya.
i kɔfilɛ !
o fununnen
faantan jigi ye Ala ye.
a bɛ mun ɲɛ mɔgɔ ye ka diɲɛ bɛɛ sɔrɔ ni a bɛ bɔnɛ a yɛrɛ ni la.
Surɔ, ne ma sùnɔgɔ kosɛbɛ.
bolokɔniw tɛrɛmɛ !
yɔrɔ di kɔrali ma
X yɛlɛma bamanankan na
foto ko
nɛnɛ kuntaala bɛ bɔ desanburukalo la ka taa fewuruyekalo la.
feere wari caman na
tile tan kɔnɔ
Ala tilennen don, a ka senu.
X hɔrɔnya Y ma
Ala bɛ yɔrɔ bɛɛ. A tɛ yɔrɔ kelen.
a timiyara ne da la i ko di.
kaba ma se fɔlɔ.
dabaa ma
den lamɔ
n bɛ taa so.
marali waati
musow bɛ soli ka wuli ka ji ta.
ni Ala ka dɛmɛli tɛ, an tɛ se ka foyi kɛ.
X feere Y ma
den caman b'u fɛ kojugu.
i jɔ dɔɔnin !
X kisi Y ma
Ala tɛ mɔgɔ bɔ mɔgɔ la.
bɛɛ bɛ i ka sabara bɔ misirida la.
i bɛ taa Seliba kɛ yɔrɔ jumɛn ?
tasuma faga
ka a to yen
kunnafoniw lamɛn ka di n ye.
ne sigilen don Badalabugu.
i bɛ taa sugu la ne fɛ ?
i dalen don o la wa ?
bin jugu
n dimilen dòn.
jiralifɛn ye
i ye ne sama mun na ?
u ye a bolofɛnw bɛɛ bɔsi a la.
a dagalen tɛ i ye ka i balimakɛ muso furu.
wari filɛ !
i y'a ye ?
a ye mɔgɔ tan ni duuru dan, mobilibolila bɛ minnu cɛma.
ta kasɛti la
Madu ye kɔnɔ bon k'a jɛ.
maga X la
suma na
tile damadɔ
Jeneba yɛlɛtɔ tun te se ka jaabili kɛ.
nin wagati la
siɲɛ fila dɔgɔkun kɔnɔ
Dulɔkiba bulaman bɛ Salifu kan na.
don gansan
o ye hakili ɲuman ye.
i sera ka takisi ta joona wa ?
tile fɛ
u bɛɛ ye kelen ye.
a tora Bamakɔ ka san kelen kɛ.
ne ma d'a la.
jinɛ gɛn
Usumani bɛ Ami fisaya Fanta ye.
u ma foyi fɔ mɔgɔ si ye.
mùn b'i la ?
i dèlila ka alikuranɛ kalan wa ?
i hakili b'a la wa ? Ayi, n hakili t'a la.
nɛgɛ kanɲɛ tan ni kelen sera.
kɔngɔ tun bɛ ne la, aw ye dumuni di ne ma.
ne t'a dɔn n bɛ jaabi min di.
n muso bɛ Faransi.
tarata na
takisi ta
n bɛ n ba dɛmɛ ka ɲɔ susu.
a'ye aw tɛgɛ fila da aw kunkolo kan !
Fanta bɛ nà ni kini ye.
Ala sago, aw sago.
nin dulɔki bɛ i minɛ kosɛbɛ.
Ali bɛ mɔgɔ nataliye kɛ.
kibaru duman
ji goniman
i ɲiw tereke
ni i ma tu gɔsi, i t'a dɔn min b'a kɔnɔ.
a fatura k'a si to san 48 na.
u ye ɲininkali kɛ yala ni a ye maliden ye.
taa ɲɛfɛ
a sukaroma ka di.
Dɔɔnin-dɔɔnin, kɔnɔnin bɛ a ɲaa da.
tulu mun X la
Ala ye Hadama dilan dugukolo buguri la.
jiri jamanjan
kuma bɛ i bolo.
teliya la
n bɛ taa dugu kɔnɔ.
hali k'a sɔrɔ
a hakili ka go.
yɔrɔ 1: SARIYAW, LAHIDUW ANI SARIYA MINNU TARA FƆƝƆGƆNKƆ ƝƐNABƆLI KUNTAALAJAN KƆNƆ KAMA Bolofara 1: Sariyaw ni lahiduw Sariyasen 1: Bilasiralisɛbɛn hakilina na, Fan fila mɔgɔw y'a jira k'u bɛ nin sariya ninnu bato:
A) Mali jamana ka kelenya batoli, jamana dugukolo toli a cogo la an'a ka yɛrɛmahɔrɔnya batoli, ani ka jamana fanga kɛ demokarasifanga ye, bɛɛ b'i ka diinɛ sugandi min kɔnɔ; b) Ka seko ni dɔnko ani kanko bolofara caman lakodɔn ni k'u jiidi, ani ka jamanakɔnɔden bɛɛ jɔyɔrɔ don da la, kɛrɛnkɛrɛnnenya la musow ni denmisɛnninw taw, jamanajɔ walew la.
Sariyasen 4: labɛnba minnu latigɛra nin bɛnkan kɔnɔ, n'u bɛ waleya kelen-kelen Mali kɔrɔnfɛmaraw kɔnɔ, k'a sɔrɔ dankari ma kɛ jamana fan ni bɛnkanfɛɛrɛ kɛrɛnkɛrɛnnenw na.
nin labɛnw bɛ boli jamana mara tɔw kan.
Bolofara 2: Fɔɲɔgɔn ɲɛnabɔli kuntaala jan sariyaw Sariyasen 5: Nin bɛnkan in kun ye ka basigi tilennen ni kuntaala jan sabati Mali kɔnɔ, n'o bɛ kɛ sababu ye ka bɛn sabati kɛrɛfɛjamanaw kɔnɔ ani diɲɛ seleke naani jamanaw kɔnɔ.
a bɛ tali kɛ fɔɲɔgɔn banni na pewu kumaɲɔgɔnya kɔnɔ, min sinsinnen bɛ nin ko ninnu kan:
Azawadi tɔgɔ Azawadi tɔgɔ bɛ tali kɛ tiɲɛ na, hadamadenya, dɔnko, miirina kɔrɔma de kan, Mali kɔrɔnfɛmara jamaw kafolen bɛ minnu na, n'olu ye jamana bolofaraw dɔw ye.
fɛɛrɛ minnu kuntilennaw ye ka basigi ni kanbɛnni sabati jamana kɔnɔ Gɛlɛya banbali minnu cookora Mali jamana saheliyanfan fɛ, olu ka kan ka ɲɛɲini politiko sira fɛ.
o la, bɛnkanlajɛba dɔ bɛna sigi furancɛwaati kɔnɔ, n'o bɛ kɔlɔsilijɛkulu ka dɛmɛ kɔnɔ, wa jɛkulu kelen o kelen sen bɛ don o la damakɛɲɛ kɔnɔ, walasa hakilifalen-falen dafalen ka kɛ Maliden bɛɛ ni ɲɔgɔn cɛ fɔɲɔgɔn sababuw kan.
a ka kan ka fɛɛrɛw boloda, minnu b'a to Mali b'a ka gɛlɛya jugu wuli, k'a ka jamanaden kelen-kelen bɛɛ jɔyɔrɔ don ba la jamana baara la ani ka fɔkaben lakika sabati jamana kɔnɔ.
Sariyasun dɔ bɛ labɛn min bɛ tali kɛ basigi, kelenya ani kanbɛnni kan jamana kɔnɔ; o bɛ kɛ bɛɛjɛbɛnkan kɔnɔ, walasa ka jateminɛ kɛ Mali ka fɔɲɔgɔnkɔ lahalaya bɛɛ la, k'a ka kelenya n'a ka dugukolo kelenya waleya.
fɛɛrɛ ninnu labɛkun ye mara kɛkoɲuman sabatili ye ka fara fɛɛrɛ kofɔlen kɔrɔw kan, fɔɲɔgɔnkɔ ɲɛnabɔli k'a ban pewu, tɛ taa mara kɛcogo ɲuman kɔ, min bɛ jateminɛ kɛ sigidaw lahalayaw la n'olu bɛ tali kɛ nin fɛn ninnu kan:
yiriwalifɛɛrɛ musaka bɛ bɔ cakɛda dɔ fɛ min sigikun ye yiriwali kuntaala jan sabatili ye, n'o ka sɔrɔw bɛ bɔ jamana ni dɛmɛbagaw kun. - Diɲɛ seleke naani jamanaw ka lahidu tali ka nin bɛnkan kɔnɔkow waleya ni k'u bato, ani ka dɛmɛ kɛ o siratigɛ la, politikiko, teriyasira, nafoloko, baarakɛfɛɛrɛko ni baarakɛminɛnko la; - waatifurancɛ dɔ bɛna bila bɛnkan in bolonɔbilalen kɔ.
yɔrɔ II: POITIKIKOW NI JAMANA JƆSENKOW Bolofara 3: Jamana jɔsenko hukumu ani dugukolo labɛnko kura Sariyasen 6: Fan fila mɔgɔw ye lahidu ta ka josen labɛnnen dɔ waleya min b'a to kɔrɔnfɛmɔgɔw, fasodenɲumanya kɔnɔ, k'u yɛrɛw ka kow ɲɛnabɔ, ka tali kɛ yɛrɛmara kan ani ka jɔyɔrɔba di o yɔrɔ mɔgɔw ma jamana ka cakɛdaw kɔnɔ.
labɛn minnu latigɛra o hukumu kɔnɔ, olu filɛ:
sigida kɔnɔ: - Mara koɲɛnabɔbulon dɔ sigilen bɛ mara kɔnɔ, min sugandira bɛɛkawote senfɛ; se ni sɔrɔ caman bɛ labila o ka bolo kan; fanga fana bɛ bila a ka bolo kan kiiriko ni marako siratigɛ la, wa baarakɛnafolo fana bɛ bila a ka bolo kan. - Malidenw, kɛrɛnkɛrɛnnenya la kɔrɔnfɛmɔgɔw, b'u yɛrɛ ka kow ɲɛnabɔ o hukumu kɔnɔ yɛrɛmara sariya siratigɛ la; - Sariyatabulon peresidan bɛ sugandi bɛɛjɛkalata senfɛ.
Bolofara 4: Fangaw ni sew tilacogo Sariyasen 7: Fan fila mɔgɔw bɛnna a kan ko jɔyɔrɔw ni baaraw ka kan ka tila jamana ni sigida lakodɔnnenw cɛ, walasa ka jateminɛ kɛ fasodenw ni sigidalamɔgɔw haminankow la.
Sariyasen 8: Maraw bɛ se ka latigɛli kɛ nin ko ninnu kan, sariya hukumu kɔnɔ:
sew tilali latigɛlen bɛ sariya fɛ, minnu ka kan ka lase sigidalakodɔnnenw ma, ka tali kɛ politikifangaw dansigili kan.
Bolofara 5: Jamana tɔgɔlamɔgɔ sigili ni baaraw kɛcogo sɛgɛsɛgɛli Sariyasen 10: Jamana b'a tɔgɔlamɔgɔ kelen sugandi sigidalakodɔnnenw kɔnɔ, walasa ka forobanafa lakana.
o la, a bɛ gɔfɛrɛnaman ka taabolo ɲɛfɔ porozɛbaw kan, ka sɔrɔ ni hadamadenya yiriwalifɛɛrɛw ni dugukolo labɛnni baaraw nɔgɔya.
Sariysen 11: Jamana tɔgɔlamɔgɔ bɛ baaraw kɛcogo sɛgɛsɛgɛ, n'olu bɛ tali kɛ sigidalakodɔnnenw ka sɛbɛnw dilanw kan.
Sariyasen 12: Fan fila mɔgɔw bɛnna a kan ka jamana ni maraw ka ɲɔgɔnye kɛ fɛn damadɔw kan, k'a sɔrɔ dankari ma kɛ jamana ka kɛtaw la. O kow ye:
- yiriwaliporozɛw waleyali minnu latigɛra jamana ni forobacakɛdaw walima kɛnyɛrɛyecakɛdaw fɛ nin mara ninnu kɔnɔ. - kungokɔnɔsɔrɔw nafabɔli, kɛrɛnkɛrɛnnenya la dugujukɔrɔnafolow; - fɛn o fɛn, n'o bɛ tali kɛ nin bɛnkan in kan.
Bolofara 6: baarakɛnafolo ni fɛɛrɛw Sariyasen 13: Farankan min ka kan ka kɛ ka tali kɛ takisiw, sigida nisɔngɔw sarataw hakɛ pereperelatigɛli kan, i n'a fɔ a fɔra cogo min nin bɛnkan in sariyasen 8 nan kɔnɔ, mara kelen o kelen bɛ se k'a ka nisɔngɔ sarata latigɛ ka tali kɛ a ka sɔrɔcakɛda n'a ka yiriwali kuntilennaw kan sariya hukumu kɔnɔ.
Sariyasen 14: Jamana ye lahidu ta, ka jamana ka sɔrɔw 30% dilifɛɛrɛ dɔ waleya sigidalakodɔnnenw ma sanni san 2018 cɛ, ka sinsin damakɛɲɛni kan tilali senfɛ, nka jateminɛ kɛrɛnkɛrɛnnen bɛ kɛ kɔrɔnfɛmaraw la, ka tali kɛ dalilu latigɛtaw kan.
Sariyasen 15: Jamana bɛ hakɛ dɔ di sigidalakodɔnnenw ma, nafolow la minnu bɛ sɔrɔ u ka sigidaw sɔrɔw nafabɔli la, kɛrɛnkɛrɛnnenya la, dugujukɔrɔnafolow, ka tali kɛ dalilu latigɛtaw kan.
Sariyasen 16: Jamana ye lahidu ta:
- ka sigidalakodɔnnenw ka sew di u ma; - ka sigidalakodɔnnenw ka forobabaara kanu don mɔgɔw la, kɛrɛnkɛrɛnnenya la, Mali kɔrɔnfɛmaraw la; - ka baarakɛlaw tali nɔgɔya sigidalakodɔnnenw ka forobabaarala la, mɔgɔ tataw fanba ka kɛ kɔrɔnfɛmaraw mɔgɔw ye.
yɔrɔ III: KANAKO NI LAKANAKO Bolofara 7: Taabolobaw Sariyasen 17: kana ni lakanako minnu filɛ nin ye, bɛ ɲɛnabɔ nin sariyaw de ye:
Sariyasen 19: Fan fila mɔgɔw bɛnna a kan ka baarabolo dɔ sigi DEDEYƐRI " DDR " kama, n'o kɔnɔmɔgɔw bɛ kɛ gɔfɛrɛnaman ni jɛkuluw murutilenw mɔgɔw ye.
o baarabolo bɛ baara kɛ nin bɛkan in kɔlɔsilijɛkulu ka jɛɲɔgɔnya kɔnɔ.
Sariyasen 20: Donni ni DEDEYƐRI " DDR " bɛ kɛ ka bɛn ni maramafɛntigiw ka faraɲɔgɔnkan ye; u bɛ ta baaradaw la i n'a fɔ sɔrɔdasiya, walima ka baara d'u ma u ka yɛrɛta siratigɛ la.
DEDEYƐRI " DDR " bɛ tali kɛ kɛlɛkɛcɛ kɔrɔw cɛla, minnu farala ɲɔgɔn kan n'u ma sɔrɔ tali la.
Bolofara 9: Sɔrɔdasiw ni lakana tigilamɔgɔ laseli jamana fan bɛɛ fɛ Sariyasen 21: kɛkɛlɛcɛw ni lakana tigilamɔgɔw talenw bɛ lataa jamana fan bɛɛ fɛ; nka o bɛ kɛ dɔɔnin-dɔɔnin k'a daminɛ bɛnkasɛbɛn bolonɔbiladon na, kɔrɔnfɛmara bɛɛ kɔnɔ.
o baara bɛ kɛ MƆKU " MOC " ni MINISIMA " MUNISMA " ka ɲɛmɔgɔya kɔnɔ.
Sariyasen 22: kɔrɔnfɛmara mɔgɔw caman ka kan ka ye kɛlɛkɛcɛ tilatilalenw na, wa ɲɛmɔgɔya fana bɛ d'u ma, walasa ka dannaya sinsin ani ka maraw ka lakanako sabati.
Bolofara 10: Yɛlɛma donni sɔrɔdasiw ni kana tigilamɔgɔw ka kow la Sariyasen 23: Fan fila mɔgɔw bɛnna a kan ka yɛlɛma waleya jamana ka lakanako la, ka tali kɛ kɛwale kɔrɔw la ani k'i sinsin farafinna tɔnba ni diɲɛ seleke naani tɔnba ka sariysɛbɛnw kan.
Sariyasen 24: Gɔfɛrɛnaman n'a jɛɲɔgɔnw ka dɛmɛ kɔnɔ, fɛɛrɛ bɛɛ tigɛ lakanacakɛdaw sigili waleyali kama, cakɛda minnu bɛ se ka jamana lakanabaaraw ɲɛnabɔ ani k'a jɔyɔrɔ fa mara lakanako jiidi la.
Sariyasen 25: Fan fila mɔgɔw bɛnna a kan ka jɛkuluba barikama dɔ sigi lakanako kama, sigidajɛkuluw kelenkelenna bɛ don jɛkulu min kɔnɔ walasa ka miiriya dafalen ta lakanako kuntilenna kura kan, ka tali kɛ sigidaw, maraw ni jamana ani diɲɛ seleke naani daliluw jɔnjɔnw kan.
Sariyasen 27: Yɛlɛmani donni sɔrɔdasi ni kana tigilamɔgɔw ka kow la hukumu kɔnɔ, polisijɛkulu dɔ bɛ sigi senkan min bɛ bila sigidalakodɔnnenw ka mara kɔnɔ, u ka polisikomago kama.
Sariyasen 28: Sigida lakanani bilasiralijɛkulu dɔ, ni jamana, mara, sigidaw ni sigidalamɔgɔw fangabondaw ni togodalamɔgɔw bɛ min na, o bɛ sigi senkan ka bila sigida ɲɛmɔgɔ ka mara kɔnɔ.
Bolofara 11: Binkanni kɛlɛli Sariyasen 29: Fan fila mɔgɔw ye lahidu ta ka terorisimu n'a bolofaraw bɛɛ kɛlɛ n'o ye mɔgɔfaga bolodalen ni dorogufeere ye.
Sariyasen 30: Fan fila mɔgɔw bɛnna a kan ka kɛlɛbolo kɛrɛnkɛrɛnnenw sigi senkan walasa ka terorisimu ni mɔgɔfaga bolodalenw kɛlɛ.
yɔrɔ IV: HADAMADENYA, SƆRƆ ANI DƆNKO YIRIWALI Bolofara 12: Yiriwali fɛɛrɛ kɛrɛnkɛrɛnnen Sariyasen 31: Fan fila mɔgɔw bɛnna a kan ko jamana ka kan ka yɛlɛma don sigida yiriwali taabolo la walasa sigidalakodɔnnenw ka yamaruya k'u ka yiriwalifɛɛrɛw labɛn jɛɲɔgɔnya taabolo kɔnɔ, min bɛ tali kɛ sigida sɔrɔko n'a dɔnko kan ani ka kow jatebɔsɛbɛnw dantigɛ jɛlenya la fan bɛɛ fɛ.
Sariyasen 32: Mara fila walima mara wɛrɛw bɛ ka bolokɔrɔbaarayɔrɔ lakikaw sigi senkan, nka o bɛ kɛ i n'a fɔ sariya y'a pereperelatigɛ cogo min, walasa k'u sɔrɔsiraw ni hadamadenyasiraw yiriwali jiidi, ka tali kɛ u ka sew kan i n'a fɔ o ɲɛfɔlen bɛ cogo min bɛnkan in kɔnɔ.
Sariyasen 33: Kɔrɔnfɛmaraw yiriwalicakɛda dɔ sigira, min bɛ bilasiralijɛkulu dɔ ɲɛmaaya kɔnɔ; o bilasiralijɛkulu kɔnɔmɔgɔw ye mara kolatigɛbulon tɔgɔlamɔgɔw ye, minnu ka baara ɲɛsinnen bɛ baara ni fɛɛrɛw tilali ma dɛmɛɲɔgɔnya hukumu kɔnɔ, walasa sɔrɔ ni fɛn wɛrɛw ka yiriwa.
Sariyasen 34: Yiriwalifɛɛrɛ kɛrɛnkɛrɛnnen dɔ labɛnna cakɛda in kama jɛkuluw ni gɔfɛrɛnaman fɛ, jɛɲɔgɔnw ka dɛmɛ kɔnɔ; a musaka bɔbaga ye waribɔkɛsu dɔ ye, min bilala senkan yiriwali kuntaala jan kama.
Sariyasen 36: Fan fila mɔgɔw bɛnna a kan, bɛnkan in kɔlɔsilijɛkulu ka ɲɛmaaya kɔnɔ, ka kiimɛnijɛkulu dɔ sigi senkan Mali kɔrɔnyanfan fɛ, walasa ka haminakow dantigɛ gɛlɛyaw banni kama teliya la, ka dɔ bɔ faantanya barika la ani ka yiriwali sabati yɔrɔ kɔnɔ.
o baara bɛ kɛ kalo saba kɔnɔ, bɛnkansɛbɛn bolonɔbilalen kɔ.
a bɛ ɲini diɲɛ waribonba fɛ, Afiriki jamanaw yiriwalibanki, n'o ye BADI / " BAD " ye, ani silamɛw ka yiriwalibanki, n'o ye BIDI " BID " ye, u ka dɛmɛ kɛ baara in waleyali la, gɔfɛrɛnaman, diɲɛ cakɛdabaw ani yɔrɔ yiriwata mɔgɔw ka hakilifalenfalen kɔnɔ.
lajɛ bɛna bilankɔrɔkɛsu dɔ sigi yiriwali kuntaala jan kama, min bɛna kɛ yiriwalifɛɛrɛ kɛrɛnkɛrɛnnen musakaminɛn ye.
Bolofara 13: Wulikajɔ ka ɲɛsin kɔrɔnfɛmaraw yiriwali ma. Sariyasen 38: Kɔrɔnfɛmaraw yiriwali cakɛda bɛ jamana ka dɛmɛ sennateli sɔrɔ i n'a fɔ bɛnkan in y'a pereperelatigɛ cogo min.
o la, fɔkabɛn bɛnna a kan ka fɛɛrɛw bɛɛ waleya, waati surunnin, wari hakɛlama ani waati jan kɔnɔ, minnu kofɔra farankan kɔnɔ, n'o bɛ tali kɛ sɔrɔ, dɔnko, seko ani hadamadenyako yiriwali kan.
kɔlɔsilijɛkulu ka ɲɔgɔnye fɔlɔw senfɛ, gɔfɛrɛnaman bɛna sɛbɛn dɔ dantigɛ, min b'a ka lahidu talenw pereperelatigɛ o hukumu kɔnɔ, a b'a fɛ ka fɛɛrɛ minnu waleya ani lahiduw tiimɛni bolodasɛbɛn labɛnni i n'a fɔ bɛn kɛr'o kan cogo min, nin dakun ninnu siratigɛ la:
Sariyasen 39: Fan fila mɔgɔw bɛnna a kan, min ye kalanko ni dɔnko siratigɛ ye, ka nin fɛɛrɛ ninnu tigɛ:
- ka kalan porogaramuw dilan ka bɛn maraw ka hadamadenya ni dɔnkow ma; - ka sigidaw kanw ni sɛbɛnnicogow yiriwa; - ka kalan kun fɔlɔ ni kun filanan sinsin, o la, jateminɛ bɛ kɛ bɛɛ sendonni kalan na; - Ka sanfɛkalan cakɛdaw dayɛlɛ; - Ka dɔnkoyiriwalisow ni fɛnkɔrɔmarayɔrɔw (mizew) dayɛlɛ maraw kɔnɔ; - Ka nin maraw ka dɔnkow jiidi, sigida la, mara kɔnɔ ani jamana ni diɲɛ kɔnɔ.
Sariyasen 42: Jamana ye lahidu ta ka sigidalamɔgɔw sendon sɔrɔw ni bolomadɛmɛnafolow ɲinini n'u labaarali la, minnu bɛ sɔrɔ sigida sɔrɔw ɲinini n'u nafabɔli la, jɛɲɔgɔnya walanwalannen sɔrɔw ani bɛnkan minnu latigɛra jamana fɛ, sɔrɔko siratigɛ la.
Sariyasen 43: Jamana ye lahidu ta ka jɛɲɔgɔnyaporozɛw yiriwa, miinnu miiriya tara sigida la.
Sariyasen 44: Yiriwaliporogaramuw lajɛli bɛ kɛ dɛmɛɲɔgɔnw fɛ nafoloko siratigɛ la, kɔlɔsilijɛkulu ka ɲɛmɔgɔya kɔnɔ.
Sariyasen 45: Dɛmɛbaga fɛn o fɛn ye taabolow labɛn walima ye miiriyaw ta saheli kama, a ɲininen b'olu fɛ u k'u ka kɛta fɔlɔ bɛn Mali kɔrɔnfɛmaraw haminankow ma ani nafa min bɛ basigi ni lakana sabatili ma nin mara ninnuu kɔnɔ.
yɔrɔ V: FƆKABƐN, KIIRIKO ANI HADAMADENYAKOW Bolofara 14: Fɔkabɛn ni kiiriko Sariyasen 46: Fan fila mɔgɔw bɛnna a kan ka fɔkabɛn lakika yiriwa, min sinsinnen bɛ nin kow kan:
- Sariyasun dɔ labɛnni bɛn, kelenya ni fɔkabɛn kama; - laadalakiiritigɛfɛɛrɛw bilali senkan walasa " tiɲɛɲini, kiiriko ni fɔkabɛn " koɲɛnabɔkulu ka ɲɛnamaya; - Baarajɛkulu dɔ sigili yurugyuruugu kɛlɛli kama ani forobanafolo denjuguya dumuni; - sɛgɛsɛgɛlijɛkulu dɔ sigili, min ka baara bɛ ɲɛsin kɛlɛ laadaw n'a sariyaw sɔsɔli, mɔgɔfagawalew, silatunufagali, binkanniw cɛnimusoya siratigɛ la, ani sariyasɔsɔwale wɛrɛw ka ɲɛsin hadamaden ka josariyaw ani diɲɛ kɔnɔ hadamadenyako sariyaw ma Mali jamana fan bɛɛ fɛ.
Sariyasen 48: Fan fila mɔgɔw b'a ɲini cakɛdaw ni hadamadenw dɛmɛnijɛkuluw fɛ u ka kɛtaw kɔkɔrɔdon minnu bɛ ɲanimabolibabagaw seginni, u bisimilali ani u ka baarasɔrɔ teliman nɔgɔya.
u ye lahidu ta fana ka mɔgɔw ɲangi, minnu bɛ nin dɛmɛ kɛ tɔgɔɲininan ye politikiko, sɔrɔ walima sɔrɔdasiko siratigɛ la, ka dɛmɛnicakɛdaw lasɔrɔli nɔgɔya ani ka mɔgɔw ka lakanako sabati.
yɔrɔ VI: WAJIBIYAW NI DƐMƐ Bolofara 16: Fan bɛɛ mɔgɔw ka kɛtaw Sariyasen 50: Fan fila mɔgɔw y'a dɔn ko wajibiya fɔlɔ min bɛ bɛnkan sabatili la, o ye kankelentigiya ye, u ka dannaya n'u ka lahidutigiya, ka bɛnkan in kɔnɔko bato ani k'a labɛnw bɛɛ waleya, u ka jamana ka bɛn nafa kama, ani basigi, lakana ni hakilisigi sabatili Mali kɔnɔ ani kɛrɛfɛjamanaw kɔnɔ.
Sariyasen 51: Fan fila mɔgɔw b'a ɲini politikitɔnw ni sigidajɛkuluw fɛ, kɛrɛnkɛrɛnnenya la musow ni denmisɛnninw ka jɛkuluw, kunnafonidisow, laadalakunnafonidilaw, laadalaɲɛmɔgɔw ni diinɛɲɛmɔgɔw, u ka dɛmɛ kɛ bɛnkan kuntilennaw sabatili la.
Bolofara 17: Fɔkabɛnnaw jɔyɔrɔ Sariyasen 52: Fɔkabɛnnaw, n'olu ka ɲɛmɔgɔya bɛ Alizeri bolo, olu de ye bɛnkan ni labɛnw batoli seere ye jɛkulu fila fɛ.
o la, a:
Sariyasen 53: cɛfɔli bɛ kɛ sababu ye ka bɛnkan waleyali ni Mali dɛmɛni wulikajɔ kɔkɔrɔdon diɲɛ kɔnɔ.
Bolofara 18: Diɲɛselekenaani mɔgɔw jɔyɔrɔ Sariyasen 54: Diɲɛselekenaani mɔgɔw ye nin bɛnkan in batoli seere ye; o la, u cɛsirilen don k'o baaraw senkɔrɔmadondon, kɛrɛnkɛrɛnnenya la:
Sariyasen 55: Fan fila mɔgɔw ye ŋaniya ta ka jamanadenw ni diɲɛselekenaani baarakɛlaw ka baaraw kiimɛ ni k'u kɔlɔsi.
Sariyasen 56: MINISIMA, diɲɛselekenaani tɔnba ka cakɛdaw ni porgaramuw ani jɛkulu fɛn o fɛn, ka kan ka jɔyɔrɔ min ta ani a ka kan ka bolomadɛmɛ nafama min kɛ bɛnkan in waleyali hukumu kɔnɔ, olu bɛ tali kɛ waati kuntaala de kan, u cibagaw ye min kalifa u ma.
Bolofara 19: Bɛnkan kɔlɔsilijɛkulu Sariyasen 57: Fan fila mɔgɔw bɛnna a kan, ka kɔlɔsilijɛkulu ni waleyalijɛkulu dɔ sigi nin bɛnkan in bolonɔbilalen kɔ bɛn ni fɔkabɛn kama Mali kɔnɔ.
SEYƐSIYA / " CSA " bɛ se fana, n'a kun bɛ, ka baarakɛla wɛrɛw ni nafolobɔcakɛda wele u k'u sendon baara in na.
Sariyasen 59: SEYƐSIYA / " CSA " ɲɛmɔgɔya bɛ Alizeri bolo, ale min ye cɛfɔlaw ka ɲɛmɔgɔ ye; a dɛmɛbaga ye Burukina Faso, Murutani, Nizɛri ani Cadi ye, olu ye peresidan dankanw ye.
a bɛ se ka ɲɔgɔnye kɛ fan wɛrɛ fɛ, n'o kun bɛ.
a bɛ ɲɔgɔnye kɛ siɲɛ kelen kalo kɔnɔ, a bɛ se ka ɲɔgɔnye balalenw fana kɛ n'a kun bɛ.
Sariyasen 60: SEYƐSIYA "CSA" ka baaraw ye:
- Fan fila mɔgɔw bɛ bɛnkan labɛnw waleyali, u kɔlɔsili an'u sɛgɛsɛgɛli kɛ, kasɔrɔ a ma dankari kɛ MINISIMA ka baara la; - ka bolodalisɛbɛn dɔ labɛn bɛnkan labɛnw waleyali kama ani k'a bato; - ka bɛnkan labɛnw ɲɛfɔ ni fɔɲɔgɔn kɛra fan fila mɔgɔw cɛ; - ka fan fila mɔgɔw cɛfɔ, n'o ni kɛli ka kan; - ka gɔfɛrɛnaman dɛmɛ a ka fɛɛrɛ lakikaw ta bɛnkan labɛnw waleyali kama; nin ko ninnu fana sen b'o la:
forobacakɛda walanwalannen ni cɛmabɔlenw ka kɛ kɔrɔnyanfan fɛ; ii.
baarakɛfɛɛrɛ lakikaw laseli sigidalakodɔnnenw kɔnɔ, u lataamani kama an'u ka baaraw n'u ka sew waleyali kama; iv.
fɛɛrɛw tigɛli minnu b'a to demokarasi minɛn kura minnu kofɔlen bɛ bɛnkan kɔnɔ, olu ka dɔn sigida la, kɛrɛnkɛrɛnnenya la, wote tɔgɔsɛbɛngafew lakurayali, k'a ɲini mɔgɔw fɛ u k'u tɔgɔ sɛbɛn o sɛbɛnw kɔnɔ walasa u sen ka sɔrɔ kalafiliw la, ani dɛmɛ kɛli ka cakɛda kuraw ni fɛɛrɛ kuraw sigi.
Sariyasen 61: MINISIMA ni IYA / "UA" (MISAHELI), OSI / "OCI," IYE / "UE" ni SEDEYAWO / "CEDEAO" ka jɛɲɔgɔnya kɔnɔ, olu bɛ SEYƐSIYA / " CSA " dɛmɛ bɛnkan kɔlɔsili n'a waleyali baaraw la.
Sariyasen 62: SEYƐSYA / "CSA" ka baara waleyali kɔnɔ, a bɛ ɲɛmɔgɔyakulu naani sigi senkan minnu bɛ tali kɛ nin barosigikunw kan: "politikow ni cakɛdakow," "kana ni lakana," "sɔrɔ, seko ni dɔnko yiriwali" ani "kanbɛnni, kiiriko ani dɛmɛnikow."
Bolofara 20: Kɔlɔsilikɛla kannabilalen Sariyasen 63: Fan fila mɔgɔw bɛnna a kan, SEYƐSYA / "CSA" ka kɔlɔsilikɛla dɔ sugandi, min ka baara bɛ kɛ bɛnkan waleyali kiimɛni ye.
kalo naani o kalo naani, a bɛ dantigɛlisɛbɛn dɔ dilan, min bɛ lahidu talenw waleyali ɲɛfɔ, lahidu minnu tara bɛnkan kɔnɔ; a bɛ gɛlɛyaw jira, ka gɛlɛyaw kɛbagaw jira, ka laɲiniw kɛ fɛɛrɛ tigɛtaw kan.
Sariyasen 64: kɔlɔsikɛla bɛ dɛmɛ sɔrɔ a ka baara hukumu kɔnɔ.
yɔrɔ Vll: LABƐN LABANW Sariyasen 65: nin bɛnkan in labɛnw n'a farankanw tɛ se ka yɛlɛma ni jɛkulu minnu y'u bolonabila a la, bɛɛ ma sɔn a ma, kɔlɔsilijɛkulu ka hakilina sɔrɔlen kɔ.
Sariyasen 66: Farankanw ye bɛnkan yɔrɔw lakikaw ye wa nafa min bɛ labɛn tɔw la, o nafa kelen de b'u fana na Sariyasen 67: Nin bɛnkan in waleyali bɛ daminɛ kabini fan fila mɔgɔw ni cɛfɔla b'u bolonɔ bila a la don min.
farankan FƆLƆ: Furancɛwaati Sanni bɛnkansɛbɛn sariyaw bɛɛ ka sigi senkan, bɛn kɛra nin furancɛlakokɛtaw kan.
olu ka kan ka kɛ furancɛlawaati kɔnɔ min waleyali bɛ daminɛ bolonɔbilali bakurubabɛnkansɛbɛn labannen na min bɛ tali kɛ bɛn na. O waati kuntaala b'a ta kalo tan ni seegin (18) ka taa se kalo mugan ni naani (24) ma.
o furancɛ kɔnɔ, laɲini ye ka nɔgɔya don dabaliw sigili la senkan ka fɔkabɛn kɛ Malidenw ni ɲɔgɔn cɛ, ka Mali kura sigi senkan, jamana kelen, demokarasi matarafalen bɛ min kɔnɔ. Nin bɛɛ sababu ye, Ala barika la, bɛn ni jɛmufanga sabatili ye ani hadamadenw ka sɔn ɲɔgɔn ye siyaw caya ni dɔnkow caya kɔnɔ.
furancɛwaati kɔnɔna na, jamanaden minnu bɔra jamana kɔkan k'a sababu kɛ kɛlɛ ye, olu ka seginni ka kɛ, k'u ka sigiyɔrɔko an'u ka baarakow ɲɛnabɔ ani fana ɲankata ye mɔgɔ minnu sɔrɔ, ka dɛmɛ kɛ ka ɲɛsin olu ma.
furancɛwaati ka laɲiniw n'a kuntaala. Bolonɔ mana bila bɛnkansɛbɛn na, Furancɛwaati bɛ dayɛlɛ o yɔrɔnin bɛɛ.
o kɔnɔna na, sanni sariya talenw ni maracogo minnu kɔfɔlen bɛ bɛnkansɛbɛn in kɔnɔ, olu ka latigɛ an'u waleyali ka daminɛ, dabali kɛrɛnkɛrɛnnen minnu bɛ tali Mali kɔrɔnfɛmaraw maracogo la, olu bɛ sigi senkan ani k'u waleya.
o dabaliw kun ye:
walasa jamana baaraw kana jɔ, jɔsen minnu bɛ senna taa bɛ kɛ ni olu ye fo ka taa se bɛnkasɛbɛnni in kɔnɔkow sigili la senkan.
- ka ɲɛmɔgɔw sigi kɔrɔnfɛla kominiw ni sɛrikiliw ani maraw kɔnɔ furancɛwaati kɔnɔ; o mɛɛnnenba ka kɛ kalo saba bolonɔ bilali kɔ bɛnkansɛbɛn in na.
farankan 2NAN: kana ni lakanani 1.Furancɛladabali minnu bɛ tali kɛ kana na Baarajɛkulu faamuyalen (SETƐSI " CTS ") sigira senkan, min bɛ Lakana Koɲɛnabɔkulu dɔ bolo n'o fana bɛ Bɛn Lakɔlɔsili ɲɛmɔgɔyakuluba kɔnɔ; o baarajɛkulu bɛ Wagadugu Bɛnkansɛbɛn ka Bɛɛjɛlakanabaarakɛkulu Faamuyalen (SETEYƐMUSE " CTMS ") taabolow ta ni dɔ farala o kulu kan Alize sɛtanburukalo tile 16 la san 2014:
gɔfɛrɛnaman tɔgɔlacidenw ni Mɔgɔmurutilenkuluw cɛ Kolabɛnnaw ani Yɛrɛkunmabɔlaw ka Faraɲɔgɔnkantɔn sendonni SETɛSI / "CTS" ani Kɔlɔsili ni sɛgɛsɛgɛli jɛkuluw (EMƆVU / " EMOVS ") la, u bolofara minnu bɛ maraw kɔnɔ, olu fana sen b'o la. - SETɛMUSl labugunnen bɛ taa a ka baaraw waleyali fɛ fo ka taa se SETɛSI sigili ma senkan; - Mali kɛlɛbolow ni kana Lakanabagaw ka ciden wɔɔrɔ (6), Mɔgɔmurutilenkuluw cɛ Kolabɛnnaw tɔgɔlamɔgɔ saba (3) ani Yɛrɛkunmabɔkuluw ka Faraɲɔgɔnkantɔn tɔgɔlamɔgɔ saba (3) bɛ don SETɛSI ("CTS") la.
MINISIMA fana mɔgɔ fila bɛ don a la (SETɛSI ɲɛmɔgɔ fana b'a la), Fɔkabɛnna mɔgɔ kelen-kelen ka bɔ Fɔkabɛnkuluw bɛɛ kɔnɔ ani diɲɛselekenaani kɛlɛbolo minnu bɛ yan, nin bɛɛ tɔgɔlamɔgɔ kelen fana sen bɛ don.
SETɛSI / "CTS" ka baaraw ye:
- Ka mugucidabila kɔlɔsi fanw cɛ; - Ka sɛgɛsɛgɛli kɛ ni dankari bɛ kɛ mugucidabila bɛnkan na; - Ka kana sabatilibaaraw kuraya ani k'u fɛsɛfɛsɛ; - Kɛlɛbolow lasigiyɔrɔw, k'olu yɔrɔw ɲini k'u dɔn ani k'u lakodɔn; - Ka dabaliw tigɛ fɛɛrɛko nasira fɛ sɔrɔdasiw laseginni na an ka kɛlɛbolow kɔnɔ.
fɛɛrɛw Waleyali Koɲɛnabɔjɛkulu (MOKU I "MOC") sigili senkan ani yɔrɔkɔlɔsilibagaw farali ɲɔgɔn kan ka taama-taama. - Tile 60 kɔnɔ bolonɔbila kɔ bɛnkansɛbɛn na, SETɛSI / "CTS" ka ɲɛmɔgɔya kɔnɔ, Waleyali Fɛɛrɛw Koɲɛnabɔjɛkulu (MOKU / "MOC") bɛ bila senkan ani yɔrɔkɔlɔsilibagaw ka faraɲɔgɔnkan ka taama-taama; - SETɛSI / "CTS" bɛ bilasiralisɛbɛn walanwalannen labɛn k'a dajira, a kɔnɔmɔgɔw n'a ka baaraw bɛ pereperelatigɛ.
bolodasɛbɛn ka laɲini bɛna kɛ jantoli ye walasa yɔrɔw kana lakolonya lakana nasira fɛ yɔrɔkelennasigi waati ani kɛlɛ dabilali ka fara mɔgɔ tɔw kan, an'o waati ɲɛ n'o kɔfɛ.
yɔrɔkelennasigi - Tile 30, bolonɔbila kɔ bɛnkansɛbɛn na, SETƐSI "CTS" bɛ faraɲɔgɔnkan ni yɔrɔkelensigi dagaw dantigɛ ani kɛlɛdenw ka kɛlɛbila.
kɛlɛden murutilenw cɛla, minnu tun ye jalatigibaw (ofisew) ye, n'olu bɛ lasegin, olu ka jala dɔgɔyalenba bɛ kɛ u ka jala kɔrɔ ye.
tɛmɛsira yaasa kɛlɛdenw ka maramafɛnw bila,k'u senbɔ kɛlɛ la ani k'u bolo don baara wɛrɛ la (DEDEYɛRl I "DDR") Tile 60, bolonɔbila kɔ bɛnkansɛbɛn na, kɛlɛbila, ni kɛlɛdenw bolo donni baara wɛrɛ la (DEDEYƐRI I 'DDR"), o baarajɛkulu bɛ sigi senkan. - Jɛkulu in ni Bɛnkansɛbɛn waleyali kɔlɔsilijɛkulu b'u bolo di ɲɔgɔn ma ka baara kɛ; - Jamanakuntigisariyasɛbɛn bɛna jɛkulu in kɔnɔmɔgɔw pereperelatigɛ, u ka baara ani jɛkulu in lataamacogo. Jɛkulu in bɛna baara kɛ jamanakuntigi ka ɲɛmɔgɔya kɔnɔ.
kɛlɛbolow ni lakanabagaw walanwalanni kokura ka taa sigidaw la Tile 60, bolonɔbila kɔ bɛnkansɛbɛn na. MƆKU / "MOC" (bɛ tɛmɛ SETEYɛSl I "CTS" ka sira fɛ) bɛ baarabolodasɛbɛn dajira Bɛnkansɛbɛn waleyali kɔlɔsilijɛkulu ka Baarakɛjɛkulu bolofara la kanako la, baaradolodasɛbɛn ani waatiboloda jɔnjɔn min bɛ tali kɛ kɛlɛbolow ni lakanabagaw labɛnnen kura walanwalanni na Mali kɔrɔnfɛla la.
yɛlɛma kuraw donni jamana lakana baara taabolow la a.
tile 60, bolonɔbila kɔ bɛnkansɛbɛn na, jamanakuntigisɛbɛn min bɛ tali ɛRi-ɛSi-ɛSl l (RSS) Bulonba sigili la, yɛlɛma bɛ don o kɔnɔko la walasa ka dɔ fara kɛlɛbolo murutilenw tɔgɔlamɔgɔw hakɛ kan, minnu bolonɔ ka kan ka bila bɛnkansɛbɛn na, ani jamajɛkuluw kelenkelenna bɛɛ lajɛlen.
jamana kɔnɔ polisi kura sigili senkan Kalo 12, bolonɔbila kɔ bɛnkansɛbɛn na, jamanakuntigisariya bɛ ta min bɛ jamana polisi taabolo kura sigi senkan ani k'a ka baara pereperelatigɛ.
a bɛ pereperelatigɛli kɛ fana polisi taabolo kura in ni kana cakɛda tɔw ni ɲɔgɔn cɛ. A b'a baarada labɛncogo dantigɛ, ka mɔgɔw tali saratiw jate minɛ, k'a kalanko ɲɛɲini, ani fana a bɛ siri sannacakɛda min na, an'a mara ni sɛgɛsɛgɛli kɛcogo.
SESEYɛLɛSIW / " CCLS " b'u fɛlaw n'u ka ladilikanw di sigida ɲɛmɔgɔw ma ani lakanabagaw; u b'u sendon kunnafonifalenfalen na, ni ka mɔgɔw son hakili la ani ka sigidalamɔgɔw ka haminankow jate minɛ na.
- SESEYɛLɛSi bɛ tɔnsigi kɛ, a dɔgɔyalenba ye siɲɛ kelen ye kalo kɔnɔ walasa ka kiimɛni kɛ kanako kan walasa ka ko kɛtaw dajira.
farankan 3NAN: Baaraw ni porozɛ kɛtaw sɔrɔko, hadamadenyako ani seko ni dɔnko yiriwali siratigɛ la Mali kɔrɔnfɛmaraw la waati sunJn, mankan ani kuntaala jan kɔnɔ. I.
Waatifurancɛla dabaliw I n'a fɔ, a jiralen bɛ bɛnkansɛbɛn tigɛda wɔɔrɔnan (VInan) kɔnɔ cogo min ka ɲɛsin Furancɛwaati ma, nin baaraw ni porozɛw dantigɛra fan fila mɔgɔw fɛ; u ka kan ka waleya teliya la k'a bɔ-bɔ ɲɔgɔn kɔ u nafa bonya fɛ, ka ɲɛsin mɔgɔw ma, degunba ye minnu sɔrɔ Mali kɔrɔnfɛkɛlɛ sabu la.
Lakɔlikalanko ni baaradegekalan - Ka san 2014 -2015 kalandayɛlɛ labɛn Gawo ani Tumutu ni Kidali maraw kɔnɔ; - Ka kalanyɔrɔw kunkankunnafoni bɛɛ lajɛrɛ dafa mara kofɔlen ninnu bɛɛ kɔnɔ; - Ka ni kura don kalandenw ka dumuniyɔrɔw la kalanyɔrɔ 314 la kabini kalansow bɛ dayɛlɛ yɔrɔnin min na, o bɛ kɛ ni dumuniw ni minɛnw laseli ye yɔrɔw la; - Ka barika don kalanyɔrɔw lataamani na ni nin waleyaw ye:
ka kalanyɔrɔ tiɲɛnen ladilan; . ka kalankɛminɛnw lase kalanyɔrɔw la (tulonkɛminɛn sen b'o la); .
kɛnɛyako - ka dɔ fara dɔgɔtɔrɔsow ka sew kan (Sɛsikɔmuw / "CSCom," Seserɛfuw / "CSRef," ani maraw kɔnɔ dɔgɔtɔrɔsobaw); k'o kɛ ni:
baarakɛminɛnw ni furaw laseli furakɛli kama o yɔrɔ la, . Kɛnɛyaso minnu ka baara jɔlen don Gawo ani Tumutu ni kidali maraw la, k'olu ladilan ka baarakɛminɛnw bila u kɔnɔ; - kɛnɛya tigilamɔgɔ minnu wulila ka bɔ u ka baarakɛyɔrɔw la k'a sababu kɛ kɛlɛ ye, k'olu ka seginni labɛn.
jiko - Ji sɔrɔyɔw minnu tiɲɛnen don, k'olu ladilan (pɔnpekɔlɔnw, baganminkɔlɔnw) - ka pɔnpekɔlɔn dɔ sen Kidali; - ka pɔnpekɔlɔn dɔ sen Gawo; - ka kɔlɔn ni jibonton dɔ sen Tumutu; 4.
ka ni kura don sigidaw ka sɔrɔsiraw la - ka dɛmɛ kɛ dugumɔgɔw ye sɛnɛ ni baganmarako siratigɛ la. O dɛmɛ taabolow ye:
- Ka ni kura don baaraw la, minnu bɛ tali kɛ duw ni dugumɔgɔw ka cikɛ la; - Ka baganw ka banakunbɛnfurajiw dili an'u furakɛli kanpaɲiw labɛn; - Jidonmansin minnu bɛ sɛnɛdugukolo labɛnnenw kan n'u tɛ baara kɛ, k'olu ladilan; - Ka nafasɔrɔbaaraw sigi senkan musow ni denmisɛnw ye sɛnɛ, baganmara, jagomisɛn, mɔnni ani bololabaara siratigɛ la.
- Baarajɛkulu mɔgɔw bɛna kɛ, fanw tɔgɔlamɔgɔw ni Fɔkabɛnna. Fanw tɔgɔlamɔgɔ bɛ kɛ mɔgɔ kelen de ye.
a bɛ se ka dɛmɛ ɲini mɔgɔ fɛ min ka dɛmɛ bɛ baara nɔgɔya..
a bɛ kiimɛnitɔnsigiw kɛ, o bɛ kɛ Fɔkabɛnna ka laɲini kɔnɔ; A ɲininen bɛ diɲɛselekenaani tɔnbaw fɛ u k'u jeniyɔrɔ fin n'u ka dɛmɛ ye baaraw ni porozɛ ninnu waleyali la; - Gɔfɛrɛnaman bɛ lahidu kɛrɛnkɛrɛnnen ta, mɔgɔ laafulenw lakanani, u dɛmɛni n'u ka ɲɛtaa kama i n'a fɔ denmisɛn minnu ye dutigiw ye, falatɔw, denmisɛn hakilitiɲɛnenw, cɛsamusow, muso dutigiw, denmisɛn minnu bɛ yɛrɛmabila la, farikolo ni hakili la lujuratɔw, ani dɔwɛrɛw.
dabali tigɛtaw kuntaala mankan ni kuntaala jan kɔnɔ Yiriwali fɛɛrɛ kɛrɛnkɛrɛnnen min kofɔlen bɛ bɛnkansɛbɛn tigɛga naaninan (VInan) kɔnɔ, n'o bɛ tali kɛ Kɔrɔnfɛla yiriwali la sɔrɔ, hadamadenya ani seko ni dɔnko siratigɛ la, o hukumu kɔnɔ, baarabolodalen kɛrɛnkɛrɛnnenw minnu bɛ tali kɛ san caman nan, olu bɛnan labɛn. Baara minnu bɛna kɛ, olu de bɛna walanwalan ni cogo la:
Togodaw yiriwali, dunkafa sabatili ani sigida n'a lamini lakanani sira fɛ, baara minnu bɛna kɛ, olu filɛ:
Togodabaaraw sɔrɔ yiriwali siratigɛ la, baara minnu bɛna kɛ, olu ye:
nin sirabaw bɛ dilan:
Kidali ni Gawo ani Tumutu bila Saraha Siraba la; . Gawo - Burɛmu - Tawusa; . Burɛmu - Kidali; . Kidali - Timiyawini (Alizeri dancɛ la); . Anefisi - Tesaliti - Bɔrɔdizi Bazi Mɔkutari; . Kidali - Menaka; . Ansongo - Menaka - Anderanbukani ka taa an ni Nizɛri dancɛ la; . Gomakura - Tumutu; . Duwanza - Tumutu; . Duwanza) - Gawo (ladilanni); . gosi - Guruma - Ararusu . siramisɛn Bore - Koriyanze - Aka . siramisɛn Muniya - Jafarabe - Ja -Tɛnɛnku - Yuwaru; . siramisɛn Andelimani ka taa an ni Nizɛri dancɛ la; . siramisɛn Ansɔngo - Tesiti ka taa an ni Burukina dancɛ la; . Lere - Fasala.
- pankurunjiginyɔrɔw dilanni Kidali, Tasaliti, Tawudeni, Menaka ani Gundamu; Gawo ta ye ladilanni ye; - ka tilelakuransow ani gazuwalimansin kuransow dilan nin yɔrɔw la: Tumutu, Gundamu, Dire, ɲafunke, Gawo, Menaka, kidali, Tesaliti, Guruma Arawurusi, Ansɔngo, Tinesako, Abeyibara, Burɛmu, Duwanza, Tenenku, Yuwaru ani Lere.
- ka Kɔrɔnfɛla mara sabaw siri saharajamanaw ka gazitɛmɛsira poroze la.
Nɔgoba donni kama hamadenya sabatisiraw la, baara minnu bɛna kɛ, olu ye:
- baarada minnu bɛ maraw ni sɛrikiliw kɔnɔ, k'olu ladilan ani ka dɛmɛ kɛ u ye; seko ni dɔnko so minnu bɛ Tumutu ni Gawo ani Esuku, olu fana bɛ ladilan ani k'u dɛmɛ; - ka barika don ɲinini na dakunw kan, minnu bɛ tali kɛ seko ni dɔnko la, halalafɛnko, seko ni dɔnko nafasɔrɔsiraw sabatili la; - ka barika don seko ni dɔnko baarakɛlaw ka donɲɔgɔnna n'u ka hakilifalenfalen na ni walew kurayaii ye kɔrɔnfɛmaraw la i n'a fɔ dɔgɔkunkelenɲɛnajɛw an'u ɲɔgɔnnaw.
<h> ka sigidalafɛn duntaw matarafa walasa ka an ka baloko ɲuman sabati</h> <c> 1</c> - > Kɔlɔsili.
nin gafe dabɔkun ye bɛɛ ka se k'i mago ɲɛ a la.
fɛn bɛɛ tɛ a kɔnɔ wa kalanlenko tɛ.
damadɔ de tara an fɛ k'olu kɛ misaliw ye, k'u nafa n'u magoɲɛw jira baloko ɲuman sira fɛ.
- Farikolo baloko ɲuman fɛnw 8.
- > Sumanw 13 Malo jumɛ ka kan ka dun ?
Alkaaman bɔɔra mi ?
buru jume be dun ?
Nɔnɔmugu bɛɛ bɔ mi ?
- > Jirifuraw, nakɔ fenw 27.
Basijirinin, Jiri barika man 28-29.
- > Ni gafɛ ni be magoɲɛ cogo di?
a bɛ na mago ɲɛ kunafoni dili na jɛnsɛni na.
ja mi jiralen don ni muso yɛ b'aw bilasira ani misaliw walawalali ka ɲɛsi mi ye dugalen ye.
<c> 3</c> An ka anw janto an ka dumini kɛtaw la: walassa kɛnɛya ka sabati, sɔrɔ ka jiriwa, sigida ka lakana<c> 4</c> Gafe daminɛni kuma baw.
a bɛ san caman bɔ bi, a kɔlɔsira Afiriki Tilebinyanfan jamanaw kɔnɔ, ko yɛlɛma belebelew donna baloko jogow la an ka duw kɔnɔ, duguba ani togoda bɛɛ la.
kun caman bɛ se ka kɛ ka nin jogoyɛlɛma ɲɛfɔ.
dunfɛn minnu bɛ bɔ jamana wɛrɛw kan ka na don an ka jamana kɔnɔ, olu bɛ masiri ka ɲɛ, u sɔngɔ ka nɔgɔ wa u dilan ka di.
dɔw b'o jate tilekurako dakun fɛ.
fɛɛrɛ min yɛrɛ bɛ sanga la u bolo o sira kan, o ye mɔgɔkelenbɔrɛ manamaw dilanni ye k'a bɛrɛ bɛn jama ka sɔrɔ hakɛ ma.
a dun ka kan ka to an hakilila k'a fɔ ko dunfɛn minnu bɛ dilan duminibaarayɔrɔ cakɛdaw fɛ, ka bɔ kɔkan ka don an ka jamanaw kɔnɔ, n'a misali dɔ ye najinin ni nɔnɔ ni buuru ni kɔkan malomisɛnnin ye, nin bɛɛ kɔlɔlɔ fanga ka bon an ka sigida kan: Sigida sɔrɔko nasira la.
yani an ka sigida cikɛlaw ka sɛnɛfɛn duntaw san sɔngɔ bɛrɛma na, an bɛ taa an doni dunfɛnw kɔrɔ minnu bɛ bɔ kɔkan k'an ka cikɛlaw ka sugu tiɲɛ, k'u ka sɔrɔ nagasi.
sigida kɛnɛyako nasira la.
wa olu caman de bɛ kɛ sababu ye ka fununbana ni sukarobana lase hadamaden ma.
nin dunfɛnw bɛ kɔlɔlɔ saba de lase hadamaden ma, foro ni dumunitasa cɛ: - foro kɔnɔ: nɔgɔ bagamaw bɛ don sɛnɛfɛnw na forokɛnɛbaw kan, olu bɛ dugukolo ni ji tiɲɛ; - bayɛlɛmani sira kan: Dunfɛn ninnu bɛ dilan duminibaarayɔrɔ cakɛdaw fɛ ni fɛɛrɛ cɛjuguw ye minnu bɛ dankari lamini na; - u doni ni k'u lase u feereyɔrɔw la: dunfɛn ninnu bɔyɔrɔ ka jan o ye janya dan ye wa o senfɛ, nɔgɔmafɛn caman bɛ k'u la k'u mara.
Sɛnɛko nɔgɔ ni bagaji bagama dilannicakɛdaw fanga nana nɔgɔ bagamako jiidi sɛnɛ kɛcogo fɛɛrɛw la diɲɛ ɲɛfɛ.
bɛɛ dun b'a dɔn k'a fɔ ko fɛn minnu bɛ kɛ sumanw ni jiriw kɔrɔ, olu bɛ bana lase hadamaden ni baganw ma, u bɛ sigida lamini tiɲɛ.
Ɲininikɛlaba mɔgɔ faamuyalenba dɔw ka jateminɛw y'a sɛmɛntiya ko kansɛribana ani cɛyadɛsɛbana caman ju bɛ bɔ dunfɛnw na, nɔgɔ bagama kɛra minnu kɔrɔ.
nɔgɔ bagama donni sumanw ni jiriw la, o kɔlɔlɔ ka bon kosɛbɛ.A bɛ dugukolo nagasi wa san o san, dɔ de bɛ fara a tiɲɛninɔ hakɛ kan ka taa a fɛ.
nɔgɔ bagama minnu bɛ kɛ dunfɛnw na walasa k'u lamara ka ɲɛ, misali la, n'a dɔw ye fiyɛtaw ye n'u bɛ so kɔrɔ, olu baga ka farin ka tɛmɛ.
Seereya caman y'a sɛmɛntiya k'a fɔ ko du caman kasarala k'a sababu kɛ kɛnkɔnɔw ni fogon-fogondimiw ye.
nɔgɔ bagama kɛra suman ni balofɛn minnu kɔrɔ i n'a fɔ tomati ni pɔmitɛri, olu marali kuntaala man jan.
u timiya fana man bon.
cikɛla minnu ka sɛnɛkomago dɛnnen don nɔgɔ bagama la, olu bɛ jɔnyajuru la.
o jogo min tara u fɛ, o b'u wajibiya, san o san, u ka nɔgɔ bagama ni furakɛlijiw san, hali n'u sɔngɔ yɛlɛnna.
o cikɛla masinaw ka baara kɛcogofɛɛrɛ b'u yɛrɛ ka sɛgɛn juguya, ka cikɛko nɔgɔ bagama dilannicakɛdaw ka sɔrɔ jiidi.
Sigida, kɛnɛya, sigida sɔrɔ, sɛnɛ yɛrɛ ta.
<c> 7</c> Sɛnɛ yɛrɛma hɔrɔnya kɛli ye balo kɛ cogo ɲuman ye diɲɛ kɔnɔ.
jateminɛw y'a jira ko cikɛ cogoya min bɛ bange hadamaden ni baganw ka kɛnɛya sabatili la, n'a tɛ dugukolo lafu, o ye ci kɛcogo ye min bɛ sinsin sigida lamini lakanani kan.
sigidalakanani ani sigida yɛrema hɔrɔnya sɛnɛ lakodɔni don diɲɛ cakɛdabaw fɛ i n'a fɔ "FAO" k'a kɛ cikɛ cogoya ye, min bɛ se ka jɔ diɲɛ ka baloko kɔkɔrɔ.
a kɛcogow bɛ sinsin fɛɛrɛ dɔw kan minnu bɛ tali kɛ cikɛ ladalafɛɛrɛw la.
- > Ka diɲɛ ka baloko sabati, a bɛ sinsin farafinnɔgɔ ni sigida nɔgɔw kan.
- > Ka banaw ni ntɔnw kunbɛn n'an ka laadalafurakɛlifɛɛrɛw ye jiriw la i n'a fɔ malijirinin, foronto, layi walima jiri suguya wɛrɛw.
- > Sɛnɛ kɛcogo dɔ fana bɛ yen n'o ye sɛnɛfɛnw farafarali ɲɔgɔn kan kɛnɛ kɔnɔ, ka fɛnɲɛnamagɛnfɛnw sɛnɛ u nɔfɛ foro kɔnɔ walasa ka sumanw lakana.
- > Foro bɛ se ka labɛn fana ni gabakurunsira ni balanw ni jirikɛnɛsinsanw ye.
- > Dingɛninkɔnɔsɛnɛ an ko min ma ko "Zayi," o fana ye sɛnɛ kɛcogo fɛɛrɛ dɔ ye.
baloko yɛrɛ tiguiya ye hakilina ba ye diɲɛ ka baloko dɛnnen don ale min na.
cikɛlaw ka yɛrɛta n'u ka dɔntaw dondalali bɛ fara o kan.
<c> 9</c> Farikolo baloko ɲuman fɛnw.
nka, an bɛ se k'an sinsin kulu jumɛnw kan walasa baloko ɲuman bɛ jiidi an bolo sigida la ?
- > Sukaromafɛnws, olu jɔda ka bon farikolo ka fangako sira fɛ: a bɛ se 55 fo 65 ma kɛmɛsarada la dumuni kɛko kelen o kɛko kelen.
Sukaromafɛnw bɛ sɔrɔ sumanw na i n'a fɔ ɲɔ, keninge, malo, pɔmitɛrɛ, bananku, ku... o na ɲɔgɔn fɛnw wɛrɛw.
<ill> Sukaromafɛnws 55 >65%</ill> - > Tulumafɛnws, olu bɛ mara farikolo fɛ, k'a tulukomago ɲɛ, ka fanga don farikolo la: 20 fo 30 kɛmɛsarada la.
tulumafɛnw bɛ sɔrɔ fan, nɔnɔ ani tulu bɛɛ sɔrɔ mi nu na.
- > Kolo sinsinnanw, olu bɛ fara ɲɔgɔn kan farikolo la ka sogobu ni pasa ni hakili sinsin: 10 fo 15 kɛmɛsarada la.
kolo sinsinnanw bɛ yen: - minnu bɛ sɔrɔ baganw fɛ. O bɛ sɔrɔ fan, jɛgɛ ani nɔnɔ na; - minnu bɛ sɔrɔ jiriw fɛ, olu da ka nɔgɔn wa u nafa ka bon farikolo la. An kana u kɛ bolokɔfɛfɛnw ye. U bɛ sɔrɔ sɔsɔ ni sumbala la.
<c> 11</c> <ill> Dumimu mi nu fanga ka dɔgɔ dun taw la.
dumini mi nu fanga ka bo dun taw la.</ill> Sugaroma fɛnw ani tuluma fɛnw K'o lu dogoya.
nɔnɔma fɛnw ani sɔgɔma fɛnw K'o lu fana dogoya ka hakilito jiritaw la ani sɔsɔ ni sumbala ta.
Jiridɛw ni nakɔ fewn O l'u dun caman tile kɔnɔ suguya duru.
<c> 12</c> - > Farikolo mago bɛ witamines do la minnu bɛ sɔrɔ dumnifɛnw do la.
Nga, an kana dan ninnu dɔrɔn ma. An ka balo dunfɛnw na, farikolo mago bɛ balo minnu na, n'a yɛrɛ tɛ se k'u dilan.
hali n'a hakɛ man ca, u jɔda ka bon wa u bɛ mago belebele ɲɛ farikolo la.
Afiriki sumanw bɛ ɲɔgɔn ɲɛ farikolo magoɲɛ sira kan.
u bɛ sɔrɔ mangoro ni karɔti la ka caya.
a ka ca datu la kosɛbɛ.
Seereya dɔw yɛrɛ y'a sɛmɛntiya k'a fɔ ko an ka mɔgɔkɔrɔbaw ka dunfɛn belebele don. Wa ale de kɛra sababu ye k'u ka yeeli jiidi, ka kolokɛnɛya di u ma u ka waatiw la.
a farikolo balofɛn bɛ sɔrɔ lemuruba ni lemurukumuni na ka caya.
- Farikolo magofɛn "Acide folique," n'a jɔda ka bon joli dilanfɛn kelen baarali la.
a la bɛ sɔrɔ pinari ani jiri bulu wɛrɛw.
duntaw ka kan ka kɛ farikolo magoɲɛfɛn ye minnu jɔda ka bon joli dilanni n'a sanuyali la nka ni farikolo yɛrɛ tɛ se k'u dilan: - Kolo sinsinnan kalisiyɔmu, sinji dilanni.
nin bɛ sɔrɔ nɔnɔ na.
- "Fluor" o bɛ ɲi lakana.
- "Fer" jɔda ka bon joli dilanni na farikolo la.
- Iyɔdi ka foolo ni lamɔbaliyajoona dɛsɛ kɛlɛ.
a le bɛ sɔrɔ sumbala la.
- "Phosphore" o jɔda ka bon hadamaden ka lamɔjoona na.
o caman bɛ sɔrɔ namasa dunni senfɛ.
an kana ɲina ji sanuman minni kɔ.
<ill> Ani...
di: Di ye balofɛn ni dunfɛn barikamaba ye.
fɛn jilama don min bɛ dila didenw fɛ. Sukaro ni sɛmɛnanw ni witaminiw ni sɛmɛ sinsirinnanw b'a la. Nin kelen-kelen bɛɛ ka ɲi farikolo ma.
nafa b'a sukaro la ka tɛmɛ sukaromugu jɛman kan.
sɛnɛfɛn suguya ka ca: ɲɔ, keninge, malo, fini, sɔ, ku, bananku...
wa u siko fana bɛ o cogo la.
fɛn caman sɛnɛni foro la samiyɛ fɛ, o bɛ kɛ sababu ye ka sumantigɛ sabati.
tiɲɛni ma na don foro kɔnɔ cogo o cogo la, dunfɛn dɔ bɛ sɔrɔ k'a tigɛ.
sumantigɛ baaraw bɛ fɔ-fɔ ɲɔgɔn kɔ o cogo la.
Dumunifɛnw na, sumanw, kumafɛnw, jirimafɛn ni nakɔkɔnɔfɛn duntaw bɛ fanga don farikolo la.
dumuni suguya ka ca wa u dilancogo fana ka ca o cogo kelen na. Denbaya ka baloko ɲuman bɛ sinsin o kan.
- Ɲɔ ye balofɛn ɲuman ye.
> An b'u sɔrɔ nin dumunidilannenw na: basi, seri, dɛgɛ, takula.
- Keninge ye balofɛn lakika ye.
> An b'a sɔrɔ nin dumunidilannenw na: mɔni, ɲɛnɲɛnkini, to.
siya dɔw b'a kɛ minfɛn dɔlɔ ye.
- Fini binmafɛn don, wa den ka misɛn fo ka tɛmɛ.
o bɛɛ n'a ta, a jɔda ka bon kosɛbɛ hadamaden ka kɛnɛyako la.
a bɛ nafa belebele ɲɛ sukarobana furakɛli la.
> An b'u sɔrɔ nin dumunidilannenw na: basi, juka, to, mɔni.
- Maɲɔ, kaba: ale tun bɛ sɛnɛ soforow la dugu dafɛ.
Bi-bi in na, a bɛ sɛnɛ foro belebelew kan ka nɔgɔ bagama don a kɛnɛw na.
a bayɛlɛmasi minnu labɛnna sɔrɔ cayali kama, olu tɛ mago fosi ɲɛ farikolo la. U bɛ sɛnɛ ni bagamafɛnjiw ye, minnu kɔlɔlɔ ka bon hadamaden ka kɛnɛya kan wa u bɛ sigida lamini lafu.
maɲɔsi caman bɛ sɔrɔ sigida la, minnu dundala nafa ka bon farikolo kan ka tɛmɛ shikolokolenw kan.
> An b'u sɔrɔ nin dumunidilannenw na: tomugu, serimalo, ɲɛnɲɛnkini, mɔni, basi.
- Malo.
malo bɔyɔrɔ caaman.
olu tun y'a wajibiya malo min sɛnɛna u fɛ azijamanaw na, olu ka dun u ka jamana maralenw fɛ.
Afiriki jamana maralenw tun ka sɛnɛfɛnw bɛ kɛ kɔɔri ni tiga dɔrɔn ye k'a tigɛ k'a doni ka taa n'a ye Faransi jamana kan.
malo dunni donna an ka baloko jogow la.
an ka miiri la, an ma fa n'an ma malo sɔrɔ k'a dun. An ka mɔgɔkɔrɔbaw dun tun bɛ u warafa to duman ni basi duman na.
malo tun bɛ tobi u fɛ ɲɛnajɛkɛdonw de la, ka jama bisimila.
- Malo misɛnnin minnu bɛ bɔ kɔkan, o bɛ dun kosɛbɛ jama fɛ.
malo buru-buruw don minnu tɛ nafa bɛrɛ lase farikolo ma.
u nugulen don ka tɛmɛ, k'u nafamayɔrɔw bɔ u la. A ka ca a la, malo kɔrɔ don.
Ganbiyaka dunni, o ye an yɛrɛ ka malo dunni ye. Nka, o yɛrɛ fana bɛ sɛnɛ ni nɔgɔ ani bagaji bagama ye a sɛnɛyɔrɔw la.
o sɛnɛ kɛcogo bɛ fiɲɛ bila an ka kɛnɛya la, wa a bɛ lamini tiɲɛ.
- Malo sɛnɛni fala kɔnɔ musow fɛ, n'an b'a weele ko "musow ka malo," o dundala ka di wa a bɛ nafa ɲɛ farikolo ye, kasa dumannin yɛrɛ b'a nɔfɛ.
musow ye si caman bɔ o la, k'a falen-falen u ni ɲɔgɔn cɛ.
o fɛɛrɛ ka kan ka matarafa an fɛ walasa k'an ka sigidalaseko ni dɔnkow don dala, k'an bɔ jɔnyajuru la, ka yɛrɛta sabati.
<c> 16</c> Muso ka malo siw sɛnɛ ta.
Malowusu, o ye malo baaracogo dɔ ye, min b'a nafamafɛnw kafolen to.
malo farama bɛ da dibi la ka sɔrɔ k'a fara bɔ a la.
nin baaracogo fɛ, farikolo mago bɛ balo min na, n'a yɛrɛ tɛ se k'a dilan n'a bɛ malofara la, o bɛ na kɛ malokisɛ kɔnɔ.
malowusu ye dunfɛn ye min nafa ka bon ka tɛmɛ malojɛnin kan (malo gɛsɛ).
a malokisɛ tɛ nɔrɔ ɲɔgɔn na, wa a dundala ka di ka tɛmɛ an ka malojɛnin kan.
Wusuli bɛ malo kisɛ bayɛlɛma wa fɛnɲɛnamaninw ka tiɲɛni fanga man bon a kan u lamarayɔrɔw la.
n'a kɛnɛ don, malowusu ɲɛ bɛ i ko sanu.
a ɲɛ bɛ jɛya tobili kɔfɛ.
<c> 17</c> Alkaaman bɔɔra mi ?
buuru min bɛ dilan ni alikaaman ye min bɛ bɔ kɔkan.
Buuru: ale farala an ka duntaw kan. A dun bɛ dilan ni alikaaman de ye, min bɛ san diɲɛ suguba la an ka cakɛda dɔ fɛ n'o ye "les Grands Moulins" ye.
n'a bɔra jamana kɔrɔyanfan mara fila la, Gawo ani Tumutu ani Ofici Niger doni, alikaaman sɔrɔ man di Mali kɔnɔ.
alikaaman kɛnɛ min bɛ kɛ ka buuru dilan, o bɛ sɛnɛ ka caya diɲɛ cakɛdaba dɔw fɛ Farajɛjamanaw na, wa u kɔlɔlɔ fanga ka bon hadamaden ka kɛnɛya ni lamini kan.
ɲɔ furu-furu ni ŋɔmi min bɛ jiran ni situlu ye, o ka ɲi kosɛbɛ darakamɔni na bawo farikolo nafalan caman bɛ sɔrɔ a la.
<c> 18</c> Buuru dilanni ni sigida sumanw ye n'a fununanw ye.
n'a ma ɲɛ k'a fɔ ko buuru dunni bɛ to an ka baloko ɲuman jogow la, a ka ɲi an k'a dilan ni sigida sumanw n'a fununanw ye.
o bɛ se ka ɲɛ an bolo ni farini ni ji ɲagami ye, k'a bila ka funu.
dɔw yɛrɛ bɛ banakumugu fara a kan.
nafa min bɛ buuru dilanni na ni sigida suman n'a fununanw ye: a musaka man ca, tubabufununan sanni bɛ to yen; sumansɛnɛnaw bɛ sugu sɔrɔ, walima ni cikɛla yɛrɛ bɛ buuru dilancogo dɔn, o bɛ kɛ sababu ye a ka seko dɔ bɛ don dala, sɔrɔ bɛ jiidi a bolo.
baloko nasira fɛ, ka buuru dun min dilanna ni sigida suman n'a fununanw ye, o nafa ka bon ka tɛmɛ buuru wɛrɛ kan min dilanna nanzarafɛɛrɛw sira fɛ.
<c> 19</c> Shi kɔrɔw bɛnne don an ka dugukolo la u kolo ka giri u dundala k'a di.
ni sumanw sugu man ca walasa ka yɛlɛma don duntaw la, an bɛ se k'an ɲɛsin kumafɛnw dilanni ma: ku, banaku, woso, pɔmitɛrɛ.
an k'a to an hakili la k'a fɔ ko ni cikɛla ye banankuforo bin, a b'a fɛ ka sɔrɔ kɛ samiyɛ kɔfɛ.
a bɛ se ka denbaya magoɲɛfɛn duntaw bɔ a kɛnɛ na.
- > Sogo, nɔnɔ, fan ani jɛkɛ.
ninnu da ka gɛlɛn hali n'a y'a sɔrɔ u sɔngɔ bɛ jigin waati dɔw.
n'u sɔrɔ ka di, an ka jateminɛ kɛ u ɲɛni n'u bɔyɔrɔko la.
sogo caman bɛ bɔ kɔkan minnu bɛ sɔrɔ iziniw ka maracogo fɛɛrɛw sira fɛ.
Tubabusɛ minnu bɛ fan da ani minnu tɛ fan da, sumanw ni kala-kalaw ɲagami ɲɔgɔn na k'olu labalo: maɲɔ, bagandumuni sunbalasɔninjiri (Bayɛlɛmasi) minnu tiɲɛnen don.
furaji bagamaw bɛ k'u la o labalocogo fɛɛrɛw la, n'u bɛ se ka kɛ sababu ye ka fiɲɛ bila hadamaden ka kɛnɛya sabatili la.
nin kɔnɔ ninnu bɛ sugandi k'u lafa ka sogo caman di, joona.
timiya tɛ u sogo la.
an b'a mɛn dumunifɛn sanbaga n'a dunbaga caman da ko an ka sigidalasɛw dundala ka di ni tubabusɛw ye.
Kɔnkɔnmani belebele bɛ an ka laadalasɛmaracogo ni tubabusɛw lamaracogo cɛ. Laadalasɛmara yɛrɛ kɛcogo bɛ ka tunu dɔɔnin dɔɔnin. O si nafaba tɛ tubabusɛmara la, ni musakaw ni sɔrɔw dara ɲɔgɔn kɔrɔ !
- > Nakɔkɔnɔ furabulumisɛninw.
Nakɔkɔnɔ furabulumisɛninw sɔ ni tiganikuru olu fana joyɔrɔ ka bon kɔsɔbɛ.
olu bɛɛ dugukolo nɔgɔ don foro kɔnɔ.
dumini minɛn kɔnɔ olu bɛɛ farikolo sisinmago ɲɛ ani ka sogo ko jɔyɔrɔ fa.
<c> 21</c> Nɔnɔmugu bɛɛ bɔ mi ?
Nɔnɔdimisi minnu bɛ mara Farajɛla, olu bɛ labalo ni sunbalasɔninjiri de ye min bɛ sɛnɛ taari baa kɛnɛ caman kan Amerikilatini jamanaw na.
ɲɛ tɛ se kɛnɛ dan na.
Cikɛgaw tɛ dugukolo sɔrɔ bilen k'u ka cikɛ baaraw kɛ k'u ka denbaya balo.
nin bɛɛ kɔ, sunbalasɔninjiri bɛ sɛnɛ ni nɔgɔ bagamaw de ye wa bayɛlɛmasi de ka ca a siw la.
o forokɛnɛw bɛ kɔlɔlɔ belebele de lase sigida lamini ma.
n'a sɛnɛna nin kɛcogo in na, sunbalasɔninjiri bɛ taa kɛ baganbalo labɛnnen ye iziniw fɛ Farajɛla.
misiw bɛ biri mansinw fɛ.
nin nɔnɔtɔ bɛ sɔrɔ ka laja k'a mugubɔ.
a kɛ izininafɛn dilannen ye bawo sunbalasɔninjiri bɛ fara a kan k'a doni ka na Afiri tilebinyanfan jamanaw na.
nin yɔrɔ janw bolili n'a kɔlɔlɔw kɔfɛ, nɔnɔ bɛna feere da su la butikiw kɔnɔ.
walasa ka dumunifɛn sanbaga n'a dunbaga caman lasɔrɔ, cakɛda ninnu ka fɛɛrɛ la, o ye nɔnɔ mugu bɔli ye k'a kɛ manaforokonin kɔnɔ.
o nɔnɔmugu bɛna sigida nɔnɔfeere sugu tiɲɛ a baarakɛbagaw n'u ka bayɛlɛma cakɛda mankamanninw bolo.
hali n'a y'a sɔrɔ nɔnɔ forobafeere hakilila ɲumanw kɛra sababu ye ka nɔnɔ feereyɔrɔ dɔw dayɛlɛ dugubaw kɔnɔ.
o nafolo kasabi bɛ bɔ Mali la o cogo la, ka taa a don jamana wɛrɛ ka ɲɛtaa dafɛ. Kasɔrɔ Mali yɛrɛ bɛ se ka nɔnɔ litiri miliyari 2 hakɛ baara san kɔnɔ.
n'o litiri kelen feerela sɛfawari dɔrɔmɛ kɛmɛ, o bɛ miliyari baa kelen (1000) de kafo ɲɔgɔn kan jamana kɔnɔ.
<c> 23</c> - > Tulu ni nalakɛfɛnw bɛ sɔrɔ jiri minnu na.
jiri caman bɛ yen tulu ni nalakɛfɛn dɔw bɛ sɔrɔ minnu na sigida la, i n'a fɔ: situlu, sumbala, ganifin, layi...
- Sumbala.
sumbala ye an k'a sigida najini ye.
a le bɛ sɔrɔ jirila n'o ye nɛrɛ ye. A le ye nanfɛnw duman b'a ye mi bila le don bolo kofɛ.
ka sɔrɔ ɲɛti ba bɛ ale la kɛnɛyala du kɔnɔ.
a le kɔlɔsisina ka bɔ.
a le b'i se ka sɔgɔmafenw jɔrɔ fa.
Fɛri bɛ sɔrɔ sumbala la, witamani C bɛ sɔrɔ a la, iyodi ani sélénium mi donni do na ka nafa caman yɛ farikolo kɔrɔ cogo sira fɛ.
sumbala donni do kosobɛ furakɛli sira fɛ ni tansion bana furakɛli ye.
an kana ɲinɛ ka fo ko sumbala baara bɛ kɛ ni musow ka bayɛlɛmali sɔrɔ da ye.
- Layi.
layi bɛ sumanw ni naw kasa diya.
balofɛn dunta don min nafa ka bon kosɛbɛ dusukunnanbana ni farikololabannaw kunbɛnni na.
a bɛ banakisɛw fana kɛlɛ ka bɔ fari la.
layi kɛnɛ dunni don o don, o bɛ farikololabana caman kunbɛn.
nin bɛɛ n'a ta, farafinlayi matarafali ɲɔgɔn tɛ hali n'a y'a sɔrɔ a wɔrɔ man di, wa a timiya ka bon ka tɛmɛ sinuwaw ta kan.
layi min bɛ bɔ kɔkan, o bɛ sɛnɛ ni tubabunɔgɔw de ye. Waati dɔw la, u b'u labaara ni tubabufɛɛrɛ wɛrɛw ye, k'u jeni walasa u kana falen joona.
o fɛɛrɛw sababu la, a bɛ se ka mara ka mɛɛ wa a bɛ se ka doni, jamana ni jamana, kasɔrɔ a ma tiɲɛ.
sira wɛrɛ fɛ, n'anw duumɛna kɔkanlayi sanni na, an bɛ kɛ sababu ye k'an ka sigida cikɛ n'a sɔrɔ segin kɔ.
situlu ye fɛn nafamaba ye. A bɛ sanu jɔyɔrɔ fa togodalamusow bolo.
a bɛ min lase farikolo ni kunsigi ma, o dogolen tɛ mɔgɔ si la.
nafaba bɛ a la fana du ka baloko la.
<c> 25</c> Najinin kɔlɔlɔw.
a bɛ san bi caman bɔ, najinin dɔnna an ka du caman ka baloko jogow la.
muso misɛn caman y'i sigi a kan k'a fɔ ko na tɛ diya najinin kɔ.
sɛnɛ daladunfɛnw labaarali cakɛdaw y'u sinsin ganseli kunnafonidicogo fɛɛrɛw kan, k'a don duw ka baloko minɛn kɔnɔ.
n'u ma fɔ k'a dilala ni tomati ye, u b'u kanto ko sɛ b'a la.
o kumaw ni tiɲɛ tɛ fan kelen.
najinin bɛ dila ni kɔgɔ, kasatigɛlanw ani farakan wɛrɛw ye, i n'a fɔ timiyalan, n'o bɛ dɔ fara a dunfɛn timiya kan.
kɛnɛya tigilamaaw dun y'a lajɛya k'a fɔ k'o timiyalan de jolicayabana ni hakililabanaw jidili don farikolo la.
o bɛɛ kɔ, a tiɲɛninɔ ka bon du ni musow ka sɔrɔw la.
najinin dunni bɛ nafolomugu sasa k'a lase a dilabaga izinibatigiw de ma, ka togodalamuso sunbalafeerelaw ka sugu tigɛ, k'u bololankolonya.
o kɔlɔlɔ ka bon kosɛbɛ sigida sɔrɔ kan.
<c> 26</c> Musow bɛ u ka sɔrɔ da ani u ka du yiriwa ni sumbala ye.
<c> 27</c> Kunko kɔnɔ sɔrɔfɛnw ye nafoloye.
<c> 28</c> - > Jirifuraw, nakɔ fenw.
Jirifura bulu, nakɔ fenw ani jiridenw dunni jɔda ka bon kosɛbɛ dudenw ka kɛnɛya sabatili la.
- Sira bulu ni zofon bulu, ni jiri wɛrɛ minnu bulu bɛ tigɛ an fɛ kungo kɔnɔ samiyɛ fɛ, i n'a fɔ kungodaa walima bulu minnu bɛ bɔ an ka forow kɔnɔ n'u bɛ: sɔrɔ woso, dabilenin, epinari, goyɔ, bɔron bulu ani kurubaga ni mangani olu nafa ka bon farikolo magoɲɛfɛnw na, sango minnu jɔda ka bon joli dilanni n'a sanuyali la, i n'a fɔ kolo sinsinnan minnu nanzaratɔgɔ ye "fer" ni "magnésium" ye.
u bɛ mago belebelew ɲɛ kɛnɛya la.
- Sigida nakɔ fenw: laadalatomatiw, obɛriziniw, daa, jaba ninnu kelen-kelen jɔda bɛ naw dilali la bawo fɛn minnu bɛ olu la, o ye farikolo balokomago ni joli dilanni n'a sanuyali ye, farikolo yɛrɛ tɛ se ka minnu dilan.
- Jiridenw.
- Kungo jiridenw: sira, tomi, zaban, popo, shi, nɛrɛ, nziminin, ntamaro ninnu ye baloko ɲuman dafalanw ye.
nin jiri ninnu ni lakana ka kan an ka kungodaw la.
- Jiriforo jiridenw suguya jate ka ca: namasa, mangoro, buyagi, lemuru, papaye, lemurukumunin, mandarani, panpalanmusi, nsɛrɛ, melɔn.
ni sugulataw da ka gɛlɛn, an bɛ se k'a jiriju fila fo saba ɲɔgɔnna turu dukɛnɛ na, denba balo kama ani ka denmisɛnw ladiya.
an bɛ tigɛ a kan o cogo la, ko nɔgɔ bagama ma fiyɛ u la.
an k'an janto ! nin jiriden ɲɔgɔnnaw bɛ bɔ Marɔkujamana ni Afirikidisidi jamana kan ka na sugu tiɲɛ an bolo an ka sigidaw la.
o jiriden ninnu bɛ sɛnɛ, sɛnɛcogo cɛjugu la.
a baarakɛlaw tɛ sara bɛrɛ sɔrɔ wa nɔgɔ bagama suguya bɛɛ bɛ kɛ k'u fiyɛ waati bɛɛ.
Bi-bi in na, jateminɛw ni sɛgɛsɛgɛliw y'a jɛya ko basijirinin bulu nafa ka bon kosɛbɛ farikolo sɛmɛmanko ni bana caman kunbɛnni na.
a bɛ mago ɲɛ baganw ka dumuni fana na.
a jalen, a muguma walima a kɛnɛ, bɛ nafa caman lase farikolo ma nin jatew fɛ: - Kolo sinsinnanw a sigiyɔrɔma 2 o de bɛ a furabulu kɛnɛw na, o jate ye 9 ye, a furabulu jalanw na min tɛ nɔnɔ yahuri la.
- witamini "C" sigiyɔrɔma 7 de b'a furabulu kɛnɛw na, o tilayɔrɔ kelen b'a jalanw na min tɛ lemuru la.
- sɛgɛ sigiyɔrɔma 3 de b'a furabulu kɛnɛw na, 15 b'a jalanw na min tɛ namasa la.
- witamini "A" sigiyɔrɔma 4 de b'a furabulu kɛnɛw na, 25 b'a jalanw na min tɛ karɔti la.
- kalisiyɔmu sigiyɔrɔma 4 de b'a furabulu kɛnɛw na, 17 b'a jalanw na min tɛ nɔnɔ na.
<c> 30</c> <ill> Witamini "C"<br/> Witamini "A"<br/> Fɛri<br/> Kalisiyɔmu<br/> Sɛgɛ</ill> Basijirinin: a sɛnɛ k'a di !
a kisɛ bɛ se ka dan walima a bolo dɔ bɛ tigɛ k'a turu, wa a bɛ ɲɛ dugukolo suguya bɛɛ la, a falen ka di wa a ka jikomago man bon. Kalo 8 kɔnɔ, basijirinin bɛ bulu bɔ ka den kɛ.
basijirinin taari kelen bɛ se ka mugu kilo 1000 di san kɔnɔ.
basijirinin nafa ka bon ni sɛnɛfɛn caman ye i n'a fɔ kɔɔri ani maɲɔ kaba.
misali caman y'a jira k'a fɔ ko sigida balofɛn minnu b'an bolokɔrɔ, minnu bɛ sɛnɛ ani minnu tɛ sɛnɛ, olu nafa ka bon kosɛbɛ nimafɛnw ka kɛnɛyako la, ani dugukolo lakanani ni sigida sɔrɔ jiidili la.
yani an ka dunfɛn san, a ka ɲi an k'an taasi a bɔyɔrɔ n'a nɔkankow kan.
balo koɲuman bɛ kɛnɛya sabati wa a bɛ hakilidiya jiidi.
mɔgɔ min balo ye sigida sɛnɛfɛn n'a jiri dunfɛnw ye, o tigilamɔgɔ ni kɛnɛya don waati bɛɛ.
an da sɛra jirifuraw ma minnu b'an ka balo koɲuman dafa n'u jɔda ka bon an ka kɛnɛya sabatili la.
u bɛ se ka bila tubabufura nɔ na ka bana caman furakɛ.
diɲɛ nafolobatigi minnu ka cakɛdaw bolo bɛ cikɛnɔgɔdilan na, o cakɛda kelenw de bɛ banafuraw dilan. Nafolokonata min b'o ko la, o fanga ka bon ka tɛmɛ. A ka kan anw k'a kɔlɔsili fanga bonya an fana fɛ, walasa an ka yɛrɛmahɔrɔnya ka to an bolo, an kana siri mɔgɔ wɛrɛ la.
o la, a ka kan an k'an hakilijakabɔ koɲuman walasa an denw n'an kɔmɔgɔw ka ɲɛnamaya kana don ngalama na.
<c> 32</c> Ajira la anw fɛ ko sigida balofɛn minnu b'an bolokɔrɔ, minnu bɛ sɛnɛ ani minnu tɛ sɛnɛ, olu nafa ka bon kosɛbɛ nimafɛnw ka kɛnɛyako la, ani dugukolo lakanani ni sigida sɔrɔ jiidili la.
Anne Berson ani Alimata Traoré.
<h> <c> Comment construire et utiliser le foyer 3 pierres amélioré</c> </h> .
n'an b'a fɛ ka gakuruŋana sen saba dilan, an bɛ kabakuru dalakɛɲɛnen saba ɲini ani ji ni barama min ga ka kan ka dilan.
kabakuru saba - barama.
bɔgɔ ɲuman i n'a fɔ = bɔgɔ pasan walima tonkunbɔgɔ.
an bɛ bɔgɔkurunbaw ci-ci ani ka ɲagasaw bɔ a la minw bɛ se ka mɔgɔ jogin.
bɔgɔ sumanko naani.
bin sumako kelen.
an bɛ misibo walima falibo ɲini k'u kuru ci-ci. Misibo walima falibo sumako kelen.
an bɛ bɔgɔ ɲigi, k'a ni bin tigɛlen ni misibo nɔni.
an b'a nɔni kosɛbɛ fo bɔgɔ ni misibo ni bin ka ɲɔgɔn minɛ.
ni bɔgɔ nɔnini banna, an b'a dalajɛ, ka ji funfun a kan, o kɔ k'a datugu ni bin ye.
a tɛ datugu ni manamafɛn ye abada.
fɛn girinmanw bɛ da bin kan.
a datugulen bɛ to fo tile wɔɔrɔ, walasa a bɛ toli, o bɛ dɔ fara a pasanya kan.
an bɛ ga jɔyɔrɔ jateminɛ barisa dɔgɔ donyɔrɔ ka kan ka ɲɛsin fiɲɛ bɔyɔrɔ ma.
n'an b'a fɛ ka gakuru in jɔ ga kɔrɔ jɔyɔrɔ la, an bɛ kabakuruw cɛ fɔlɔ ka yɔrɔ saniya.
gakuru jɔyɔrɔ ka kan ka geren ani ka dalakɛɲɛ koɲuman.
kabakuru bonya bɛ bɔ barama hakɛ (bonya) la.
an bɛ kabakuru selekeda, seleke minnu fanw bɛɛ dalakɛɲɛnen don.
an bɛ kabakuruw sigiyɔrɔ sen, k'a ɲigin, ka sɔrɔ ka kabakurunw turu u kɔnɔ.
o kɔfɛ, an bɛ baramaw sigi kabakuruw kan, ka dɔgɔ don a kɔrɔ walasa ka dugukolo ni barama ju janya hakɛ dɔn. K'a jateminɛ ka bɔgɔ dɔɔni mun ga kɔnɔna tugun.
sanni an ka ga in jɔ ni bɔgɔ ye, an b'a nɔɔni ka kɛ bɔgɔkun nin ye n'an bolo ye.
an bɛ ji funfun gakuru ni ga jɔyɔrɔ la.
bɔgɔ dɔɔnin bɛ ton k'a yɛrɛkɛ gabakurun saba sigiyɔrɔ, o b'a to gabakurun bɛ tara dugukolo la kosɛbɛ.
an bɛ kogonin koorilen dilan kabakurun saba ni ɲɔgɔn cɛ.
an bɛ dɔgɔbolo danmadɔ don ga la walasa ka barama ni dugukolo furancɛ hakɛ sɛgɛsɛgɛ, n'a ka ɲin.
an bɛ dɔgɔ fosi ka ga dɔgɔdɔgɔnin jɔ, an b'an hakili to a la, ga dugumayanfan girinya ni sanfɛla ye.
an bɛ barama jigin k'a kɔ ɲigin.
an bɛ bɔgɔ kɛ ka barama lamini fo ka se a ngɔriw ma walima a kankɔrɔla.
an bɛ ga kɔ mun, k'a wow bɛɛ datugu.
an bɛ ji dɔɔnin kɛ barama ni ga ni ɲɔgɔn cɛ.
an bɛ barama munumunun dɔɔnindɔɔnin k'a bɔ walasa barama ni ga furancɛ bɛ bonya.
an bɛ barama sigi tugun a nɔ na k'a lajɛ ni bolokɔnin bɛ tɛmɛ ga ni barama cɛ.
ga ni barama furancɛ ka kan ka kɛɲɛ lamini bɛɛ la.
an bɛ barama bɔ tugun ka ga kɔnɔna labɛn.
ni yɔrɔ min bɔgɔ ka ca, an bɛ dɔ bɔ o yɔrɔ bɔgɔ la, ka sɔrɔ ka dingɛw datugu.
an bɛ ga kɔnɔna mun.
an bɛ dɔgɔ donda nɔbɔ ga la, donda in sanfɛla bɛ koori. An ka dɔgɔ donda jateminɛ walasa a kana bonya walima ka dɔgɔya.
an bɛ ga datugu, o b'a to, a bɛ ja dɔɔnin-dɔɔnin ani ka pɛrɛnni bali. Nka, a tɛ datugu ni mana ye.
o dugujɛ sɔgɔma, an bɛ ga da tigɛ ni muru ye.
an bɛ dakunnin dɔ dilan ga da la, dɔgɔ bɛ da min kan.
an bɛ dɔgɔ donda lamini fana mun.
walasa ga kolo ka gɛlɛya sanji kosɔn, an b'a bari.
o la sa, an bɛ dilanfɛnw ɲinin, an bɛ minw dɔn n'olu bɛ se k'o mangonya i n'a fɔ: misibo - tulunɔgɔ - nɛrɛmugu.
an bɛ ga bari, k'a mun koɲuman fo k'a nuguya.
an bɛ barama sigi ga kan tugun, ka: ga kundama, barama ni ga furancɛ, baramaju ni dugukolo cɛ kundama, ga pɛnpɛrɛn ani da sumandaw bɛɛ sɛgɛsɛgɛ.
an bɛ ga fan bɛɛ datugu k'a bila a ka ja dɔgɔkun kelen ɲɔgɔnna.
ni barama ma se ka don ga kɔnɔ, walima n'a bɛ gɛrɛntɛ, an b'a kɔnɔna siɲɛ ni muru ye fo barama ka don, ka sigi gabakuruw kan.
nin baara bɛ se ka kɛ fana sanni ga jali cɛ.
ni ga jara, an bɛ se ka baara k'a la.
an man kan ka dɔgɔ caman don a kɔrɔ, wa an man kan k'an sigi a da la fana.
o kun ye fiɲɛ ka se ka don ga kɔnɔ ka tasuma ɲagan.
ni tobili banna, an bɛ tasuma faga dɔgɔ kana tiɲɛ.
Saminya tuma, an bɛ ga datugu walasa k'a tanga sanji ma.
n'an bɛ baara kɛ koɲuman an ka gaw la, u b'an nimisiwasa kosɛbɛ.
tobili bɛ kɛ teliya la, wa dɔgɔ bɛrɛ tɛ jeni.
don dɔ la pɛrɛndaw bɛ se ka kɛ ga donda sanfɛla la.
u bɛ bonya dɔɔnidɔɔnin.
waati dɔ bɛ se, pɛrɛndaw bɛ bonya ka kɛ wobaw ye.
an ka kan ka fɛɛrɛ sɔrɔ o la joona walasa ga bɛɛ kana kari.
pɛrɛndaw lamini bɛ dɛsɛ ka nɔgɔ finmanw bɔ a la ni muru ye.
bɔgɔ min bɛ kɛ ka pɛrɛndaw geren o bɛ ɲagamin i ko ga yɛrɛ jɔbɔgɔ. Sanni bɔgɔ bɛ kɛ ka pɛrɛnda geren, an bɛ pɛrɛda dɛsɛlen ɲigin fɔlɔ.
o b'a to gerenni bɔgɔ ni ga yɛrɛ bɔgɔ bɛ ɲɔgɔn minɛ kosɛbɛ.
an bɛ pɛrɛnda geren ni bɔgɔ in ye. An bɛ yɔrɔ gerennen ni ga yɛrɛ fan bɛɛ mun kosɛbɛ.
n'an ka gaw pɛrɛndaw dilanna, u b'a nimisiwa tugu.
gakuruŋana sen saba "NAFAMA" dilannen koɲuman, ladonnen koɲuman, labaaracogo ɲuman bɛ bɛɛ nimisiwasa kosɛbɛ.
du bɛɛ bɛ gakuruŋana sɔrɔ waati surunnin kɔnɔ.
﻿<h> Dantigɛ<h>
Bamananw ko: "nala y'a latigɛ, i yɛrɛ ka muru d'a kan ra."
fasojama man'a ta kɛ muɲu ye, k'a ka jyɛnlatigɛ to "latigɛ" ma, ka sebaaya kumaniya a ma, a sɔrɔ na kɛ jyɛnlatigɛ la shɛkili balabalaji ye!...
sofilenya sarakamuru ka mɛn bashu kan na, o ye ko fasojama galabu man kɛnɛ, a taasi man kɛnɛ, a jigi man kɛnɛ.
Latigɛmasa min ka sebaaya ma dɔn a ye, a hakili n'a jigi ma dun ka ban, u tɛ dun abada!...
sabu, fatɔw tɛ ban fasojama cɛ la, minnu ko an k'an sen da laada kolon ni jogo jugu kan, yani fasojama k'i ta kɛ a falidoni ɲunni ye kudayi!...
o fatɔ jamalandiw ka cyɛndakan do tɛ nin ye wa?
<po> Shiyɔrɔ ni dimi;<br/> Kafo ni daga;<br/> Kolamuɲu;<br/> <br> Koamuɲu ni sentanya;<br/> Jo ni ɲangata;<br/> Magan ni lanɔgɔ;<br/> Faamubaliya ni miiri shu;<br/> kunmayɛlɛma ni komayɛlɛma;<br/> Jyɛnlatigɛ ni shuya!
<br/> wa, kaari ni mɔnɛbɔ;<br/> Mɔnɛbɔ ni wasa!
<br/> <po>
jyɛnlatigɛ dan kelen!
nin b'i la, jugu b'i la.
w'a bɛ da dɔnkili la ko: "n'i m'i nin ni jugu dɔn, jyɛn bɛ yɛl'i la!...
" Fasojama!
min ka tɛrɛfɛ b'i la, a ko i k'i da k'i hakili latigɛ, a b'i ka jyɛnlatigɛ mumɛ wasa dlokiba tɔnɔ ka don i kan na.
a bɛ k'i ta i tɛgɛ ma k'i bolonkɔninw kɛ taamashyɛn ye, ko "i ma bolo-nkɔninw ye?
shi ni shi man kan; wa masa in ye dali kɛ, a ma kɛnyɛni kɛ!...
walebaa
﻿<h> Miirizan</h> <c> (Zan le Perspicace)</c> <c>
nin kɛra doma dɔ ye, ko Miirizan, maaw ma dan sɔrɔ a ka ko la.
a tɛ bamananya kɛ, a tɛ moriya kɛ, wajulikɛla yɛrɛ tɛ; baro kɔni ka d'a ye kosɛbɛ.
maaw ko doma don, ka d'a kan a kalannen don, maa faamuyalenba, w'a ye diɲɛn yaala ka ko dɔn.
bɛɛ k'i m'a ɲɔgɔn sɔsɔlikɛlaba ye.
a t'i kun don foyi kelen kɔrɔ n'a ma daluya sɔr'o la.
a ka kuma bɛɛ ye: "ɛ, mun bɛ maa ni bagan danfara, hakili tɛ?
wa hakili kɛkun ye, an ka bɔ a nun ma; an jo don ka taasi.
ko bɛɛ ye ɲɛnyinifɛn ye.
mun yɛrɛ ye hakili nafa?
Ɲɛ-ɲini, faamuya."
maaw de ye Miiri far'a tɔgɔ kan, n'o tɛ a tɔgɔ yɛrɛyɛrɛ de ye Zan.
Miirizan, fasojama kanu b'a yɔrɔ, a ni jama bɛ doroko.
bɛɛ kɔni da bɛnn'a ma ko a tɛ da foyi kelen na, fo a k'o kisɛ sɔgɔbɛ, ko a ka sɔsɔli n'a ka kosɛgɛsɛgɛ tɛ na kɛ hɛɛrɛ ye.
nka n'a fɔra ko sɔsɔli ka d'a ye, a tɛ sɔsɔli kɛ bɛɛ fɛ.
a y'a dɔn maaw bɛ yen, u t'a fɛ u ka sɔsɔ; maaya dun ye gasi ye.
kabin'a ncinin, a tɛ ban ɲininkali la a baŋebaaw dafɛ.
a fa Kariba kɛra maa faamuyalen ye, gafemarala tun don.
a ka ko y'a karanmɔgɔ Nci diya ka tɛm'a yɛrɛ fa kan, kalandennyumanya y'a sababu ye.
a n'a karanmɔgɔ Nci kɛkun flɛ teri sɛbɛ ye.
don dɔ, kalanbla fɛ, Miirizan tun taara kunnyɔgɔn kelen k'a mɔmuso bara, kin wɛrɛ la.
u den misɛndamadɔ ni mɔmuso ye ɲɔgɔn dalajɛ.
mɔmuso bɛ ka nsisin da.
muso kɔrɔba tlala ka shuyansirin dɔ da: ko muso kɔrɔnin dɔ n'a shu ɲɔgɔnw y'a denw bɛɛ kelen-kelen dun fo ka se wolonflanan ma.
nka shubaamuso kɔrɔnin in dɛsɛr'o la, ka d'a kan maa dɔ ye fɛɛrɛ ɲin'o ye k'o kisi.
o de kɛra shubaamuso in satɛ ye.
ko a satɔ, a ye maa danma min n'a denw dun, a yɛrɛ da jɔr'a bɛɛ la.
fo ka t'o nsirin in ban, denmisɛnw masumanen tora, k'u dabali ban, cogo min maa bɛ son k'i yɛrɛ woloden dun shuya la!...
Zan ni denmisɛn wɛrɛw yɛrɛ labanna ka siran mɔmuso in ɲɛ.
mɔgɔw dalen, i k'a dɔn Zan nana sogo jugu kɛ, a furadanma a ma min ɲwan ye.
dugu jɛlen, a ma fla k'a la, a bolila ka taa faso la.
k'a minɛ k'a fari faa, k'a ɲɛnasisi ti.
fa y'a ɲininka, ba y'a ɲininka, kolokoto, a ko foyi t'a la.
somaaw dun labanna k'a dɔn foyi kelen ma don a n'a mɔmuso cɛ.
a kɛra a ye ba fan ye k'a to yen, o dun t'a sɔn ye.
foyi t'a n'a bangebaaw cɛ mandiya kɔ.
a ma ɲɛ, a y'a karamogo sɛgɛrɛ, a ɲɛnasisilen don nin bɛɛ ye.
foli kɛlen, a y'i sigi k'i suma.
Karamɔgɔkɛ ko a ma:
- E, a kɛra di Zan?
mun kɛ'r'i la?
- Foyi!...
Sɔɔnin, a y'i kan to:
ne ko shubaaw bɛ maa dun shuya la cogo di de?
o ɲininkali balala Nci la, k'a tɔnshi jɔ dɔɔnin.
- Aa!...
n dɔgɔ, nin ye ɲininkali fa n'a ba ye dɛrɛ.
a dun kɛra di?
i bɛ jɔrɔ shuyako la mun na?
- E!...
Karamɔgɔ, fɛn min ne sogora de ko... Ko shubaaw ye n dun...
- Cogo di?
u tun bɛ sogo la cogo di?
i dɔnbaa tun b'u la wa?
- Ohɔ!...
Nci sigilen tora, a bɛ ɲini ka wɔshi; a jɔrɔkun kɛra a kana kɛ Zan kɔnɔ ale y'o shubaaw dɔ ye.
- N ko de, karamɔgɔ,...!
kana fɛn fɔ maa shi ye dɛ!...
ne sogora ko Ma n'a shunyɔgɔnw jɛra ka n dun, fo n kunkolo.
ko min u y'a sɔrɔ o ka kunan, u y'o da tɛrɛndɛ, k'o kɛ shujɔlɔkɔlasagolan ye...
Nci fari sinna ka fon'a kan; a yɛlɛla, k'i bolo da cɛnin kan na.
denmisɛn, kana jɔrɔ, foyi tɛ k'i la.
e ɲɛ t'i kɔrɔ bɛɛ la, u balolen ɲuman don, u jumɛn dunna?
n'o don, u tun tɛ na dun e ɲɛ?
i y'a dɔn i bangebaaw b'i fɛ dɛ?
- A fɔ maa woloden kanu b'i yɔrɔ cogo min, i bɛ sɔn k'o shuya?
Yal'e dara shuya la wa?
mun na?
- N ko Mama y'a fɔ nsirin na ko shumusokɔrɔ dɔ y'a den bɛɛ dun fo kelen.
Karamɔgɔ y'i kun kɔmi.
- Anhaan!...
i m'a ye, shuyako ni ɲɛnyini miiri shu ma ta dɔ wɛrɛ kan juguya ni bɔnɛkisɛ blen kɔ.
i b'a sɔrɔ fana, sinaya jugu, fadenya jugu, wali hasidiya b'o ju la.
o, maa jugu man'a ka danajuguwale kɛ ka dogo maaw na, u b'o kɛwale da "shuya" ni "nyɛ-ɲini" kun na.
Foy wɛrɛ tɛ, a ma sɔrɔ ka sɛgɛsɛgɛ dɔrɔn de k'a waleya da kɛnɛ kan, n'o tɛ ko shi tɛ yen, min tɛ kɛnɛkanko ye.
Kɔnniya ni bɛnbaliya gɛlɛn siratigɛ la, shuya ni ɲɛnyini miiri shu nkalon fana bɛ da maa na.
o de kɔsɔn, musokɔrɔw b'u niyɔrɔtɔgɔcɛn sɔrɔ ka tɛmɛ maaya kun-da bɛɛ kan.
o tɛmɛnen kɔ, "shuya" ko o, "jinɛ" ko o, nin miiri shu danmantan tun kɛlen bɛ ka jamana dɔw kun fa gale, nka, bi, o miiri shu da jira yen a mɛnna!...
nin miiriya sugu, nafa shi t'u la kunma-yɛlɛma kɔ.
i y'a mɛn?
Zan fari foninen hakili latigɛlen ye dɔ baro ka sɔro ka taa so.
Miirizan bɛ ka ɲɛn tigɛ, a b'i sɔn kalan ni kow faamuya ɲinini na.
a be to ka t'a fa yɔrɔ gafebon na, gafekalan kanma.
fa n'a fɔ tuma dɔ, "n ma sɔrɔ k'o dɔn," wali, "taa nin gafe masina kalan, i na faamuya sɔrɔ a ko la."
ba fana bɛ ɲininka; karamɔgɔ kɔni, an-an, o ɲininkali ka jugu a bɛɛ ye.
nin shi m'a to Miirizan ka baara bla kɔ.
Miirizan nana kɛ funankɛ ye, a n'a flan saba de ka teriya sɛbɛ ka di: Fankelen, Seriba, ni Jigi; u saba bɛɛ faantan.
san kɛra, a ganna maaw da la kɔlɔkɔlo tɛ, n k'a fɔ faantanjama da la sa kɛ.
Kɔnogɔ ye jamana fan caman labɔ; o kɔ, ɲɔninsanko juguyara Miirizanw ka dugu kɔnɔ, o san kelen.
Zan ni Seriba ni Fankelen nan'u sigi baro la Blaŋalama tɔgɔ dɔ kan wuladanin fɛ, u ni dugu kolakalilaba dɔ don, ko Mɛnkɔrɔ.
<sp> Seriba</sp> - Ee!
a' m'a dɔn Blanŋalama ta in kɛra kinikiniko dan ye den fla bɛɛ ka sa ka da ɲɔgɔn kan kun ɲɔgɔn kelen kɔnɔ.
salon saminyɛ fana, a denkɛ fɔlɔ yɛrɛ, sanpɛren jiginn'o kan k'a to jiri janba dɔ kɔrɔ sandogo, u bɔtɔ sɛnɛ na.
<sp> fankelen<sp> - Kinikiniko dan don.
a den tɔ de tora denmusonin fla ni denkɔ kelen ye.
a ka kɔɲɔmuso Farima in kɔni, cɛn na a tere man ɲi.
<sp> Seriba<sp> - Maaw b'o de fɔlo ko sɛbɛ.
nka kuma kelen t'u da; dɔw yɛrɛ ko kɔɲɔmuso denkɛnin Jɛnfa de tere don.
<sp> fankelen<sp> - Ni Blaŋalama ma nin muso in n'a den bla fyew, u tere b'a ka du ci.
<sp> MENKORO<sp> - Aw bɛ Blaŋalama n'a denkɛ blaliko la hali bi wa?
aw n'an kɔ.
Jaa, aw tɛ Blaŋalama ka donkabɔ kalama moriw kan.
a denkɛ fɔlɔ sara minkɛ, a ye morikɛ Batuta sɛgɛrɛ, o ka sanpɛrɛnhaya d'a n'a ka denbaya ma, u ka kisi.
a ye wa tan de juru ta ka di Batuta ma o kɔsɔn.
a selen o ma ko kura, o ko a ma, ko a ka kɔɲɔmuso tere de bɛ k'a ka ko bɛɛ gɛlɛya tan, ko fo a k'o bla de.
komi o muso in b'a ni kan, o blaliko kuma t'a la.
a ye moriba wɛrɛ sɛgɛrɛ ko: Handuurulay.
o ye kan wɛrɛ fɔ a ye.
Blaŋalama y'o da jir'a ka kɔɲɔmuso mandi la minkɛ, Farima ko petu!
ko ale den bɛ fili sununkun fɛn o fɛn kan, ale bɛ fil'o kan.
Blaŋalama bɛ mun kɛ?
a ye Handuurulay sɛgɛrɛ tun o ka flɛli kɛ halibi.
o ko a ma baasi tɛ.
kun ɲɔgɔn kelen tɛmɛnen, Handuurulay ka jaabi kɛra: "Ne ye saraka min ye den in ka ko ɲɛ na, o ye sagajigi de ye, min kunkolo bɛɛ finnen don k'a fari tɔ bɛɛ jɛ.
i b'o faa jumadon fajiri k'o sogo di ala ka maa ɲumanw ma, ani woro jɛ kɛmɛ.
o fajiri kelen in na, i bɛ den in kun di ka alatɔgɔ d'a ma.
o tɔgɔko to n yɛrɛ ma.
i bɛ sɔrɔ ka den in don morikalan na.
a kana don nanzarakalan fan shi la... I y'a mɛn dɛ, o ka gɛlɛn kosɛbɛ; n'a donn'o na dɔrɔn, a tere bɛ segin a' ma... I y'a mɛn dɛ! "
Blaŋalama y'a ta kɛ naamulaminɛ ye.
ka fɔlen bɛɛ bɔ a sira fɛ fɛrɛtɛtɛ.
Jɛnfa tɔgɔ bɔr'a la k'a moritɔgɔ kɛ Arabana, a sankɔnɔntɔn.
o kɛra kunun an kɔrɔ.
<sp> Miirizan<sp> - I ko di?!...
<sp> MENKORO<sp> - Fɔ n y'o f'i ye!
<sp> Seriba<sp> - Blaŋalama dun y'a bolo bl'a kun o la dɛrɛ!
<sp> MENKORO<sp> - Ee!
sagajigi kelen ni woro kɛmɛ sɔngɔ ani flɛlisara wa tan ni duuru jɛ, o n'a ka denbaya ka da ji dun?...
<sp> fankelen<sp> - I k'a dɔn Blaŋalama ta kɛr'a dakan y'a bolo.
<sp> Miirizan<sp> - Sin k'a fɔ danga sa kɛ, wali tacɛn, o de fɔtɔ don in fɛ.
<sp> fankelen<sp> - Tacɛn jumɛn?
n m'o fɔ i ye, n ko dakan.
Tacyɛn cogo di, a ta ɲɛtɔ, ko tacɛn!
nin sarakonin bolen ye nin ye, e tigɛr'o la wa?
e kɔni tɛ da ko shi den kelen na.
<sp> Miirizan<sp> - Ko kelen de bɛ ka ne kamanagan, kunmasiriko don jaati!
faantan ka kɛ, a tɛ taasi a faantannyɔgɔn ka sɛgɛn ni ɲani kɔrɔ la, a tɛ taasi a yɛrɛ ta la fana.
a b'i ko faantan t'a faantannyɔgɔn fɛ, w'a t'a yɛrɛ fɛ.
ne m'a dɔn, k'i taasi faantanjama ka lanɔgɔ ni faantansɛrɛ ka ɲɛsuma kun jɔnjɔn na, o bɛ min kelen cɛn o.
n ko hakili kɛkun ye maa na, i ka bɔ a nun ma de.
ka to k'i kun fa miiri shu ni komayɛlɛmawalew la, o bɛ faantanw ka sɛgɛn bana jugu in furakɛ cogo jumɛn kelen na de?
Dakan, dɛ, shuya ni jinɛko dɛ, muso terejuguko dɛ, flɛli ni ŋanamuŋanamu damantan, aw ma sɔmi ko nin bɛɛ ye fɛrɛbaatɔsɛrɛ ka daamu jiidilan n'a sɛmɛntiyalan de ye, ni sɛgɛbaatɔw ka tacɛn b'a la?
kotigisɛrɛ bɛ mun ɲini?
faantanjama k'a shi kɛ lanɔgɔ la ka to ni dɛsɛbaatomiiri ni dɛsɛbaatɔkan y'u da kudayi.
aw m'a dɔn jamakulu kunmayɛlɛmanen, foyi mara man di k'a bɔ, wa i b'a tɔnɔ bɔ fo a sɛmɛdli.
<sp> fankelen<sp> - O ye cɛn ye sa, nka faantan ni faama bɛɛ bɛ batu kɛ, ka ala deli; wa dakanko, an'i bɛ min minɛ miirilankolonya ye, nin bɛɛ dannaya, faamaya ni faantanya t'o la.
<sp> Seriba<sp> - Sɔsɔli kɔni t'o la.
<sp> Miirizan<sp> - Ayi!
kuma jɛngɛtɔ don!
faama ni faantan bɛɛ bɛ batu ni miirilankolonya na kɛ!
ni setigi ni sɔrɔbaatɔsɛrɛ y'i sen b'o konyɛ na k'a to faantanjama dɔrɔn bolo, u kɔrɔ tɛna dɔn jɔɔna.
belebele tɛna bɔ nabɔ hakilisonyɛ na!
a' k'a dɔn fana, diɲɛ fura danma, sɛgɛnbaatɔjama bɛ batu la kudayi; o batu kɔtigɛbali in ma foyi kisɛ kelen bɔ a ka lanɔgɔ la fo k'a jiidi kɔ; a ma foyi kisɛ kelen ɲɛ maaya tlenni n'a basigi ni jogonyumanya na, jamakulu ka wasa n'a ka yɛrɛmahɔrɔnya ba kan.
miirilankolonya ni batu, ŋaniya lankolonba, ɛlɛ, ŋaniya kɔ salen don, n'o tɛ mun b'a dɛsɛ ka maaya kɔnɔ tlenbaliya ni kuntanya silasa, fo k'u sɔn ji, fɛrɛbaatɔw ka bɔ a nun ma.
o tuma, a bɛ kɔn ko a ɲɛci ye ka faso-jama kunmayɛlɛma de, yaasa a jugu sago na jiidi.
<sp> MENKORO<sp> - E, cɛ!
a bɛ kɛ di?...
<sp> Miirizan<sp> - A bɛ kɛ di?!
o bɛ jamakulu taasi n'a ka ɲɛnyini daluma bolo.
<sp> MENKORO<sp> - Ayiwa!
n bɛ na taa so fɔlɔ, sotaatuma yɛrɛ tɛmɛna o.
baro wulila o cogo la.
Miirizan ka daluya in y'a baronyɔgɔnw miiri janya dɔɔnin, nk'a ma foyi kelen yɛlɛma u delinnamiiri n'u delinnako la.
<h> * * *<h>
kɔngɔ san tɛmɛnen ka san saba ɲɔgɔn kɛ, Miirizan blala ka taa jamana dɔ la ka kalo wɔɔrɔ kɛ k'a ka kalan sɛmɛntiya.
a ye teriya sama a kalandennyɔgɔnw fɛ ka bɔ jamana wɛrɛw la, minnu nalen tun bɛ a nakun kelen in na.
a n'u cɛ sɔsɔli kɔni tɛ kɔtigɛ fiyewu.
Sibiridonya dɔ, ɲɛnɛjɛba kofɔra, kabi kunnyɔgɔn kelen a bɛ kofɔ: ko jinɛmoriba dɔ bɛ na ɲɛnɛjɛ bɔ shufɛ.
a fɔra ko doma in ɲwan ka dɔgɔn Farafinna gelen kan.
Miirizan ni Sɔmi ko payi!
Sɔmitɔgɔ in y'a kalandennyɔgɔn dɔ ye.
komayɛlɛma ninnu si m'o kun minɛ.
u ko min don, ja-talan bɛ u fɛn o fɛn bolo, bɛɛ k'i ta sɔsɔ ka taa n'a y'i bolo ɲɛnɛjɛ la.
maa fla de sɔrɔl'u la ni dakabanna-jatalanw ye.
u kɔnna ka se ɲɛnɛje kɔrɔ cogo o cogo, u nana maaw bɔnnen de sɔrɔ kɛnɛba dɔ kan.
ɲɛnɛjɛ bɛ daminɛ tuma min, fo maaw bɛ ɲɔ kurun shɔɔri, o bɛɛ la, donsara tun ye kɛmɛ de ye.
Kunnafoninaw ka fɔ la, a jama tun bɛ taa maa ba duuru la, n'u kɛlen tɛ k'u sɛgɛnsara far'a kan kɔni.
ka ɲɛnɛjɛ to senna, i bɛ maaw ye de si ko u naalo talen don, dɔw ɲɛ coronnen b'u kun i ko bolo kurun, flɛli fɛ.
tuma dɔw, u bɛ tɛgɛrɛ suuru.
nka maaw nimisi ma surunya ka wasa.
dabali-banko danma dɔw ma sɔrɔ ka bɔ.
Kurannana tigɛ ka ɲɛnɛ-jɛ nɛge ja maaw na.
waati kɛlen dibi kurun na, a ma ɲɛ, ɲɛnɛjɛ wulila, ka maaw minɛ k'u sɔn ja!...
Miirizan n'a tɔɲɔgɔn nana sigi sɔsɔli la, jaw bɔlen.
<sp> SOMI<sp> - Gɔrki, e min k'i kun ka tigɛ ni kisɛ tɛ jinɛmoriya la, i ma jaw ye?
foyi kisɛ kelen t'u la ɲɛnɛjɛjama ni ntala komayɛlɛmana kɔ kɛnɛ kan.
bereke kɛlen bɛ marafa ye min?
gɔngɔrɔn kɛlen bɛ kɛ sanu, wali luulu ye min?
Papaga tɛ jaw kan.
<sp> GORKI<sp> - E!
n'o tɛ a yɛlɛmani ma k'an bɛɛ ɲɛna kɛnɛ kan wa?
<sp> SOMI<sp> - Ja jumɛn man ɲi?
komayɛlɛmana n'a ka manfɛnw flɛ, an dun ɲɛ tɛ bere yɛlɛmanen na ka kɛ marafa ye dɛ; gɔngɔrɔn fana ma kɛ luulu ye.
a cogo!
<sp> KOFI<sp> - Aa!
nin ye kabako ye!
ka ko k'an bɛɛ ɲɛ kisɛ bosolen ɲɛna, o nɔ ma ye ja la?
ni nin tɛ, ne kɔni tun poronnen tun bɛ jinɛmoriya kan kosɛbɛ.
siga bɛ nin yɔrɔ dɔ la.
Ayiwa, Zan, e min tɛ da ko la, e fɛla ye jumɛn ye?
<sp> Miirizan<sp> - Kisɛ tɛ jaba la!...
<sp> KOFI<sp> - A kɛr'an ɲɛna cogo min, ni jaw tun y'o jira, i tun bɛ d'a la kɔni.
<sp> GORKI<sp> - E, mun na?
<sp> Miirizan<sp> - Banbaantiya tɛ.
a' ma maa ninnu dɔn; u mɔnen don boloteliya ni komayɛlɛma ni hakilisonyɛ sira bɛɛ la.
ni daluya b'u bolo cɛn yɛrɛ la, mun na u tɛ diɲɛ kɔkanna kɛ nafolo ye, maaw ka nɔni k'a cɛ la?
daluya min bɛ se ka gɔngɔron yɛlɛma ka kɛ sanu ye, o bɛ dɛsɛ cogo di ka bin kɛ malo ni ɲɔ ye, fasojama ka san kuuru kɛ k'a ladon jiginɛ ba wu kɔnɔ.
o, a' yɛrɛ y'a dɔn san saba tɛmɛnen in na, kɔngɔ ma kɔlɔkɔlɔ faali da jama kan, sanjikogɛlɛya y'a sababu ye, ani ko caman wɛrɛ...
ne ko, o jinɛmorikɛ n'a ɲwannaw tun bɛ min o tuma?
<sp> SOMI<sp> - Ni kalalafili ni sufiya tɛ, cɛn bɛ kɛnɛ kan o, Kofi.
nanzara dun ye tle caman kɛ, k'an so ci, k'an dogi nɔgɔ ni joli la i ko bwanɛnawolo, fo ka Farafinna kɛ tomon ye.
<sp> Miirizan<sp> - Hali n'an ma taa yɔrɔjan, jinɛmorikɛ in, a fɔ ni kisɛ b'a ka daluya la, a na sama faantanw kan. makaritɔwarinin nɔfɛ jinɛmorinyɛnɛjɛ la?
a flɛ ka nin jamabaden in bololawari korondo ka k'a kun naganaga la.
<sp> GORKI<sp> - O tuma, mun na u bɛ se ka jama bɛɛ lafili?
<sp> Miirizan<sp> - O bɛ faamuya cogo dɔ la: jama lafililen de bɛ s'u ma miiri shu fɛ mɛnɛ.
o kɔsɔn, jama t'a ɲini k'u ka komayɛlɛma sɛgɛsɛgɛ; a ma sigi n'a kɔrɔbɔli yɛrɛ ye.
o de ye komayɛlɛmana sugu bɛse bl'a kalantanko danmantan na.
nin miirishujagola ninnu, u fɛnnyinina, wali tɔgɔnyinina don hakilisonyɛ sira fɛ.
Miirizan seginna ka n'u ka dugu la.
a ka dannabaliya n'a ka sɔsɔli kɛlen bɛ baw ye.
maa kelen ka diɲɛ bɛɛ sɔsɔ ko bɛɛ la, ko ni fa tɛ, mun b'o kɛ?
u k'o dɔrɔn de y'a ka fiyɛn ye.
i b'a fɔ baro y'a balo ye.
nin don wulada fɛ, u ka baro dabɔra Blaŋalama ka kow kan tun.
o ma sɔrɔ dɔ wɛrɛ fɛ, a muso Farima tun murutira cɛlasigi ma, ko a cɛ ni moriw ye fɛɛrɛ siri k'ale den mab'u la keguya la.
Blaŋalama tun ye Arabana don kalan na Handuurulay kalimɛkɛ morikaranmɔgɔ fɛ dugu kin wɛrɛ.
Arabana ye kalan coolo.
a mana segin ka don karamɔgɔ bolo siɲɛ tan, a bɛ boli ka n'u ka so.
maa si m'a fan dɔn.
o la, Farima y'a ka minanw cɛ ka t'a faso la.
Barodenw maa wɔɔrɔ bɛ Fankelen bara barokɛnɛ kan; Seriba y'i kanto:
<sp> Seriba<sp> - Blaŋalama ta kɛra baara ye.
a tɛ kaari Farima kɔ sa k'i ni ta wa?
nin na k'a taako naani ye ɲinan muso nɔfɛ a faso la.
<sp> MANYAN<sp> - A ma taa Farima nɔfɛ nin sen in dɛ, a tun taara moriba dɔ de sɛgɛrɛ Moribugu, flɛli la.
<sp> MAMURU<sp> - Ne ma d'a la ni Blaŋalama ta tɛ danga ye.
<sp> jigi<sp> - O bɛ sɔrɔ cɛn ye han, o ye maa caman hakilila ye.
<sp> Miirizan<sp> - Ko sɛgɛnbaatɔ don kɛ.
ni fɛntigi ɲɛ sumanen tun don, wali setigi, a tun tɛ fɔ danga b'a kɔ; a tun na fɔ dugaden don, ladiri don.
<sp> jigi<sp> - Ayiwa, o ye maa caman hakilila de ye dɛ; e dun ni maa tɔw fɛla tɛ sira la.
<sp> Miirizan<sp> - Baasi tɛ.
i y'a dɔn bɛɛ ko bi Baana Laji ye dugaden ye, ko ladiri don.
i b'o kunun dɔn?
o n'a ka denbaya tun bɛ bubasi de dun fɔlɔ.
sɛgɛn gan kojugu, a donna sobon na, a ka du tora sobon na.
a y'a ba n'a muso ni dennin fla fililen to sofuru la ka taa tunga fɛ.
bɛɛ ko a ɲɔgɔn dangaden tɛ dugu in bɛɛ.
bi, a kɛlen nafolomasa ye, bɛɛ ye tanga d'a kan.
a ka dugadenya ni ladiriya bɛ dɔnkilida fan bɛɛ fɛ bi.
o bɛ faamuya cogodi?
<sp> jigi<sp> - Ayiwa!
ne kɔni t'o cogo dɔn.
<sp> Miirizan<sp> - O kɔrɔ ye ko danga ni dugawuko bɛ da fla la maaw bolo: faantanw ni dɛsɛbaatɔw taamashyɛn kɛra danga ye, ka kotigiw ni ɲɛsumabaatɔw taamashyɛn kɛ dugawu ye.
jeliw ka kuma b'o de jira, ko "ko man di dangaden na."
Sani dangaden min ka wuli ni koba ye don min ka kɛ dugaden ye.
u tun ka kan k'o de fɔ ka d'a kan.
o kɔ, dugawu b'i ko nɛgɛnkan de, ka maaw dusu saalo k'u kunda ɲumankɛ kan.
wa danga kɛn bɛ lagosisira de ye; dɛsɛbaatɔsɛrɛ tigɛnsɔnyakan fana don.
o mana kɛ jama hakilila min ye, ne tɛ se ka n kunfa o miiri shu la.
<sp> fankelen<sp> - Dinyɛ bilama musalaha yɛrɛ de ka ca kojugu.
N'i dun k'i b'o musalaha bɛɛ dɛn, o ye k'a ɲini ka datu finman bɛɛ bɔ a la.
<sp> MANYAN<sp> - E, Fankelen, Koniba ni den ma jigin ban ka bɔ labitani?
<sp> fankelen<sp> - U lablala kunun.
<sp> fankelen<sp> - Bi ka fusa...
n'a tɛ na fara de ɲɔnintɔw n'u somaaw fɛ.
min mana kɛnɛnin min ye, o b'i sɛɛnɛ yen.
<sp> Seriba<sp> - Ɲɔninko in bilama, a kɛlen, bɛ mashiba ye.
ɲɔnin bɛ na ban an denninw na!
k'an ta k'a la hɛɛrɛ ye.
<sp> MAMURU<sp> - Zan t'a fɛ kuma min ka fɔ, o tɛ wa?
nin tɛ foyi ye latigɛ kɔ.
<sp> Miirizan<sp> - Ne ko, o kuma sugu fɔli bɛ mun kelen de ɲɛ?
a bɛ ɲangata ɲɔni ka bɔ yen wa?
<sp> MAMURU<sp> - E!
a fɔli dun bɛ mun cɛn?
<sp> Miirizan<sp> - A bɛ fɛn cɛn.
k'i poron o miiri sugu kan, k'a don maaw kun ma, o bɛ fɛnba cɛn, sabu lafili don, kunmayɛlɛma dɔ don ka maaw bali ka kow ɲɛ ɲini ka diɲɛlatigɛ kɛ faamuya ni sebaaya la.
e yɛrɛ k'a flɛ sisan, ɲɔnintɔ ka ca ba yirika ye bi, kotigiw den joli b'a la?
Furakɛla faamaw n'a faantanw den joli b'a la?
o sɔrɔla mun fɛ, u ye faamuya kɛ ka ko ɲɛ sigi k'u denw bɛɛ bolo ci a ɲɛ ma.
i dun bɛ t'a sɔrɔ den tan ni kɔ ni ɲɔnintɔ kelen bɛ ɲɔgɔn kan faantandu dɔw kɔnɔ, a b'a yɛlɛm'u bɛɛ fɛ.
salon an kɔrɔ, kunflatu tun bɛ ɲini ka kɛrɛfɛdugu dɔ ci dankan-da la, saniyabaliya ni sufiya y'a sababu ye.
k'u ka daa belebele sigi ka to k'a fa nasiji la, bɛɛ k'a min, o b'u kisi ɲangata in ma.
dugu maaw y'o de bɔ a sira fɛ koyi, pari!
a kɛra i ko i ye ta bla bin jalan na.
maaw tun bɛ sa-sa de i ko dimɔgɔ.
jamana yiriwalenw flɛ sisan, ɲɔnin ni bana yɛlɛmataw ka maa minɛ, a bɛ jate kelen-kelen de, an dun fɛ yan, u bɛ maaw kulu de fo.
o jamana dɔw la, saya kiimɛna jatera ka bɛn wolonfla ma, ba kelen o ba kelen, ka sɔrɔ an ta ye bi saba ye.
o jamana dɔ de sata kɛra tan ni duuru ye ba kelen na, ka sɔrɔ anw ta ye kɛmɛ fla ye ba kelen na.
o bɛ cogo di?
o tɛ latigɛ ye!
o bɛ faamuya ni faamubaliya, saniya ni kɛnɛya jiidili n'u jiidibaliya, se ni sentanya de bolo.
o, latigɛ miiri shu donnen kun ma, o bɛ maaw bali ka nin n'a ɲɔgɔnna caman faamu, k'u kunmasiri a ɲɛ ɲinini n'a waleya la.
<sp> MAMURU<sp> - I ye cɛn fɔ.
nk'i ka cɛn in, a faamuya man di.
w'a kɛ man di sinsinbere ye.
baro wulilen, Miirizan dalen shufɛ, a tora k'i taasi, k'i taasi ka mɛn.
a ko a kɔnɔ na, jama tɛ faamu; ko yali mun kunmayɛlɛma ɲangata binnen bɛ jama kan?
cɛn ni daliluyasira minnu bɛ fasojama nafa, n'a ka hɛɛrɛ ni wasa b'o de la tigi, maaw hakili cilen b'o ma; a k'a lanɔgɔ ni tacɛn bɛ miiriya-shu min na, k'i poron o kan tan!
Walima, ale Miirizan de man kɛnɛ, maaw b'a fɔ cogo min.
k'a fɔ ale t'a yɛrɛ ma cɛn na?
a ye waati kɛ, a bɛ to k'i taasi.
a tɛ fɛn fɔ maa si ye.
ko b'a ma.
don dɔ, a nan'a fɔ balema ni teriw ye, ko a man kɛnɛ, a bɛ na t'a yɛrɛ furakɛ.
a ma fɛn fɔ ka far'o kan.
bɛɛ y'i sen don k'i bolo don ka ɲɛ dɔn a la.
si ma kun wɛrɛ dɔn.
a y'i labɛn sa ka bɔ ka t'a kunfɛ.
a taayɔrɔ ma dɔn...
<h> ƝENIZAN<h> <c> (Zan le débonnaire serviable)</c> <c>
nin fana ye Zantɔgɔ dɔ ye, a y'a ka denmisɛnya bɛɛ kɛ wulakɔnɔna na fo ka kɛ funankɛ ye.
a labanna ka galodugu sigi kɛ kalanyɔrɔ la, a balema dɔ fɛ yen, ko Bɛnkɛ.
nka kalanbla bɛɛ, a bɛ t'a bɔyɔrɔdugu la, ko Lanɔgɔla, ka somaaw dɛmɛ ko bɛɛ lajɛlen na.
maa kisɛ don, a timina ka di.
bɛɛ da bɛnn'a ma ko Zan ye maa sɛgɛnnen ye, a bɛ ka diɲɛ doni ka d'a kun.
jama ka ɲɛtaa n'a ka ɲɛsuma bɛ k'a dusu fa, fo maaw y'a tɔgɔ kɛ Ɲɛnizan ye ɲɛ kelen ye.
Ɲɛnizan nalen bɛ bɔ Lanɔgɔla nin kalan-bla in na.
sɛnɛ b'a tan ni fla la sisan, a t'a fɛ ka to kɔ foyi kelen na.
nin don shu fɛ, a taatɔ baro la gɛlɛ kan, a ni Makasitɔgɔ dɔ bɛnna, o ko a ma: kasibagato.
ɲɛ n ma dɛ, i ka n ka sɛbɛn kalan n ye.
u selen Makasi ka so, Zan y'i kanto:
- I denkɛ Zan de y'a c'i ma.
"Baba, n ka foli b'i ni somaaw bɛɛ ye.
tɔɔrɔ tɛ n na, n y'a jigi a'bɛɛ bɛ hɛɛrɛ la.
Ɲ'i ka sɛbɛn sɔrɔ koyi, nkɔni ma se k'i jaabi ka da i bɛ min nɔfɛ kan; ka wari c'i ma: nisongɔ ni denbaya musakako mago telin b'i la.
i b'i muɲu hali bi dɛ, foyi tɛ nbolo fɔlɔ; nin ye kalo salen tle mugan de ye, nka hali bi an ka saraw ma di ban.
komin i kɔrɔtɔra, a bɛ bɛn n k'i jaabi k'o jɛy'i ma, a kana k'i ɲɛna ko wɛrɛ don... N bɛ denbaya bɛɛ fo.
n y'a jigi a tɛ na mɛn ka n ɲɛnaflɛ.
k'an bɛn."
- Nin ye kabako ye!...
k'a fɔ bi tle laban bɛ na k'an bolo kalo saba sarantan ye ko kura!...
- A kalo wɔɔrɔ sarantan de bɛ sɔn ka diya, n fa!...
- E!
- Ko mana gan, ɲɛ bɛ sor'a la.
- Min don sa, i bɛ na nin sɛbɛn n k'o c'a ma.
Makasi y'a fɛla fɔ kelen-kelen, Ɲɛnizan k'a sɛbɛn a denkɛ ma.
"A fɔ Zan ye ko n y'a ka sɛbɛn sɔrɔ nin jumadonya in na; nka n tɛ ka sara dibaliya de faamu.
Nisɔngɔko dagakisɛ bilen de bɛ dugumaaw da la sisan.
ci ser'an ma ntɛnɛn tɛmɛnen in na, ko dugu ga bɛɛ ka balohakɛ fɔlen feere faamaw ma.
ne ka ga ka bɔta ye bɔrɛ kelen ye Ɲɔ dita dun tɛ n bolo.
sara mana kɛ sɔrɔfɛn ye, Zan k'i hakili to nisɔngɔ ni ɲɔbɔrɛ kelen sɔngɔ na, ni ka musukunin da o kan, du musaka kosɔn.
a k'i jija ɲɛ bɛɛ ma an ka bɔ balan na yan ni kalosa cɛ, hali n'a b'a juru de ta, sabu duguba juruko ka nɔgɔn wulakɔnɔna ye.
n'o ma mɔsɔn fiyewu, ko n bɛ laban ka falikɛ ni bamuso feere.
n'o dun kɛra, wotoro jalan fililen na to nson ye...
ko an b'a fo kosɛbɛ.
ko an bɛ dugawu k'a ye: k'a kisi juguw tɔɔrɔ ma, k'a kisi faamaw tɔɔrɔ ma, ani siginyɔgɔn juguw...."
u sɔrɔla ka dɔɔnin baro.
- N den, i k'a don nanzaratle bɛ ɲini ka fusaya an ka bi tle ye.
ka diɲɛ minɛ k'a gɛlɛya tan kɛlɛkɛlɛ!
fɛnw sɔngɔ bɛ ka girin, nisɔngɔ bɛ ka kɛ fali doni ye an bɛ sɛnɛnin kelen min kɛ, an t'an wɔshi sɔrɔ k'a dun.
n'a fɔra fana forobabaarakɛlaw t'u sɛgɛn sara sɔrɔ hɛɛrɛ la, o bɛ di?
ne m'o yɛrɛta in faamu?
faantanjama ka ko sɔfilenya jɔyorɔba de b'a ka ɲɛtaa balili la k'a ka maaya lanɔgɔ.
- E, Zan!
e ko ɲɛ bɛ sɔrɔ ko la wa?
ɲɛ tɛ nin na koyi!
Tubabu ka fusa farafin ye.
Tubabuw n'u ka ko bɛɛ, u tun bɛ farafin bɛɛ minɛ cogo kelen na; a tɛ maa lawoloma kɛ.
maa tun bɛ min sɔrɔ i wɔshi la tubabutle la, o jaka tɛ sɔrɔ bi, ko di?
tubabutle ma fusaya bi tle ye?
- N fa, ne ma nanzaratle ye, nka n y'a komɛn.
tubabutle man ɲi cogo shi la, wa nanzara man fusa farafin ye.
Suruku fin o, suruku blen o, a fɔ a bɛɛ tɛ baw dun dɛ?
- O ye cɛn ye!
- Maaw tɛ bi tle juguya n'a gɛlɛya kɔrɔ lajɛ.
n ko daga fla de sirilen bɛ jama na, suruku finw ta, ani suruku blen minnu dogolen b'u kɔfɛ, ka bɔnɛ tasuma dadon.
n denkɛ, nin ko ɲɛ ka misɛn anw dɔnyɔrɔ ma...
n bɛ na taa.
- Ayiwa!
i ni ce!
Ɲɛnizan wulila ka gɛlɛ sɛgɛrɛ.
a taara baro sɔrɔ a tan ni fla la.
<sp> BUNA<sp> - E!
o kɔrɔ tɛ sa ko an ka sokɔnɔbaganw feere, wali k'an dahirimɛnin feere, ka tla ka taa ɲɔ san da gɛlɛnba la ni ka n'o feere da shu la.
sɛnɛ ka gɛlɛn o ma koyi!
<sp> FAKO<sp> - O don dɛ!
ko an ka bɔ nɔgɔ la nin kan na?!
<sp> ABA<sp> - E!
a kɛra faantan de la.
faantan jo bɛ kɛlɛ la wa?
nin shi man jugu i ko nisɔngɔ, sango baganw nisɔngɔ.
Ala dɔrɔn de bɛ se k'an sutura.
<sp> KISIMA<sp> - Ga bɛɛ maabɔ in dun y'a jumɛn ye tun?
<sp> FAKO<sp> - E ye dunan y'a ko la.
du bɛɛ de bɛ cɛmisɛn bɔ ka taa kubew dafɛla siɲɛ ka ɲeman cɛ.
k'i ka maa bolo bɔ baara la, ka bla sagontanko danmantan na.
a ma kɛ maaw ka kuma ye: ko faantan nalen bɛ diɲɛ sen minɛ a bosobaa nson ŋanaw ye.
<sp> CEKO<sp> - O kɔni, nka nin bɛɛ bɛ ban.
fɛn bɛɛ n'a tuma tɛ wa?...
<sp> BUNA<sp> - A foyi mɔnɛ tɛ ne na i n'a fɔ an denmusow minɛni wajibi ka taa bla diɲɛdenya na ko ɲɔgɔlɔnbɔlabɛn!
Kunntanko bɛ tɛmɛ nin kan?!
ne m'a dɔn dununfɔ ni dɔnkɛ ni dɔnkilida bɛ min ɲɛ maa ye o.
Ɲɛnizan kɔni muɲunen bɛ nin bɛɛ ye ka maaw haminako lamɛn.
dɔw jannen bɛ k'u ka dloki mɔntɔ ka don u kun kɔrɔ.
dɔw nɔnkɔnmalen don, dɔw sigilen bɛ.
min tɛ k'i sen kalanso, o b'a senw pelenpalan.
funteni bɛ kaba kɔrɔ.
baro b'i sɔn, sosow fana b'u sɔn cinni na; i bɛ tɛgɛkan de mɛn tuma caman sosow nɔfɛ.
min tɛ k'a fari siɲɛ, o bɛ dloki bolo kɛ k'a yɛrɛ fifa.
an ka funankɛ hakilima, Ɲɛnizan, a bɛ ka wulakɔnɔmaaw cogo ɲɛ ɲini.
kuma bɛ k'a da ŋɛnyɛ.
Sɔɔnin a y'i kanto:
<sp> ƝENIZAN<sp> - Nin wale ninnu bɛɛ ye ko ye, a bɛ faantanw ka diɲɛlatigɛ don bɔgɔ la, cɛn don.
nk'a fɔli gansan, ka sɔrɔ ɲɛ tɛ ɲini a furakɛli la, o daga na se ka ban cogo di, maaw ka wasa?
n'a danna fɔli ma, a na to dususaalo dɔrɔn ma.
o tuma, fasojama ka sɛgɛn bana furakɛli na to ntɛnɛn tɛ kalo min na na.
min y'a ɲɛ ye, ne hakili la, o ye faamuya ni bɛn ye.
<sp> CEKO<sp> - E, denmisɛn, diɲɛ bɛ se ka yɛlɛma o kan na wa?
kabi diɲɛ yɛrɛ dara, a bɛ nin cogo in na, faamaw b'u sago kɛ, faantanw b'a kun.
Dinyɛ fura danma, a ni faamaya ni faantanya don; dɔw ɲɛ sumalen, dɔw sɛgɛnbaatɔ, o tɛ latigɛ ye wa?
masa in ye masakɛ n'a ka masaya da, ka faantan n'a ka sɛgɛn da.
a ye kun faantan na ka fanga sɔsɔ?
se tɛ faantan ye dɛ!
<sp> ƝENIZAN<sp> - I bɛ hakɛto n fa, a kana k'i ma baasi ye.
foyi da man di sebaaw la nin kuma sugu kɔ.
faantanjama sirilanjuru ɲuman t'a ka sentanya ye fo dɛsɛbaatɔkan min tɛ ban a da, ani dɛsɛbaatɔdusu min bɛ k'a dan kari.
k'i ɲɛmada, ka kow sanga, o bɛ na ni faamuya ye.
jamanaw bɛ bi, o fasojamaw tun ta cɛnnen don ka tɛmɛ anw kan, nka bi, u ta ye wasa dan ye.
<sp> CEKO<sp> - E, o tɛ nanzaraw ye wa, anw n'u ye kelen ye?
anw n'u tɛ kɛ kelen ye abada.
olu bɛ se u ka kow kɛcogo la.
u ladamunen don, anw dun ka ko nɔninen don, wa ɲɛnɛbɔcogo t'a la ŋala yɛrɛ kɔ.
cɛko b'o kuma ban, o ni sanfiɲɛ wulili bɛ bɛn.
Jaa, san finnenba tun dogolen bɛ barokɛlaw la dubalen ni sow fɛ.
o yɔrɔ bɛɛ, u carinna, bɛɛ y'i ka so magɛn.
Bolodinywanma, o y'a la masɔrɔ ye, k'an shi kɔ.
Sanba nalen tle saba, arabadon shu dɔ, welewele dara ko dugutigiseerew ni gatigiw bɛɛ ka ɲɔgɔn sɔrɔ tɔnsigi la dugu-tigi ka so.
o y'a sɔrɔ Ɲɛnizan fa tun kɛnɛ tɛ, u ka gatigi don.
Ɲɛnizan ye du ɲɛnɛtigɛ ye.
fa y'a ci ka taa tɔn-sigi lamɛn a nɔ na, ka n'a kan fɔ a ye.
o de kɛra Ɲɛnizan sɔrɔsababu ye maa-kɔrɔjama in cɛ la.
Lanɔgɔla dugutigi y'i kanto maabajama ma; muso kelen t'u dafɛ.
<sp> dugu-tigi<sp> - Ayiwa jama, a ma wele baasi la.
waleya danma dɔ de bɔra faamaw yɔrɔ ka las'an ma.
Nisɔngɔko y'a fɔlɔ ye.
á y'a dɔn o tɛ kuma kura ye, bi m'a kuma to senna, a da ser'a sarali ma ka ban pewu.
dɔw y'u ka nisɔngɔ sara, nka hali bi caman m'i ta sara.
faamaw dun bɛ ka sarati gɛlɛn da ko nisɔngɔ bɛɛ lajɛlen ka sar'u ye kalo kelen kɔnɔ, a mɛnnenba.
ko u y'an ni fasodenya min jigi, u y'an bla hɔrɔnya minan min kɔnɔ, k'u y'a jigi an n'o fa.
an bɛɛ dun b'o bamanankan kɔrɔ dɔn...
ko ga bɛɛ ka bɔrɛ kelen feere Mara ma.
a tɛ n bolo, o tɛ dɔn koyi.
a tɛ min bolo, o k'a flɛ flɛlan na, sabu, sutura de ɲɔgɔn tɛ.
a sabanan, cidenkulu dɔ bɛ n'an fɛ yan sibiri nata kunnyɔgɔn.
o tuma, u fanani n'u ladonni doni b'an kan, o dun tɛ ɲɛ musaka kɔ.
u nadon, bɛɛ ka bɔ i ko kɔnɔkulu, denmisɛnya ni maakɔrɔbaya t'a la, cɛ-ni-musoya t'a la.
n y'a dɔn foro bɛ bɛɛ bolo, nk'an k'o forolataadon bla ka n'an ka faamaw kunbɛn, kunbɛnko ɲuman na.
kuma ye nin de ye, hakɛto b'a la.
<sp> jiriba<sp> - An bɛɛ ye dugutigi ka kuma mɛn.
min for'a ye a k'o lase, a b'o de lase dɛ.
faamaw bɛ min ɲin'an fɛ, an ma ban, an tɛ se ka ban yɛrɛ, cɛn de ka fusa.
nka, n ma maa wɛrɛ fɔ dɛ, a bɛɛ bɔli a sira fɛ, a ka gɛlɛn ne ma kosɛbɛ.
ka nisɔngɔ dafalen sara, ka ɲɔbɔrɛ sɔngɔ ɲini k'o san, ka tla ka n bolo mafara faamaw fanani na.
" o se tɛ n ye.
ja kɛra, o tɛ fɔ bɔ, suman bɛrɛ ma sɔrɔ ɲinan.
ne bɛ min dajira, an k'a ɲini faamaw fɛ, delili don koyi, u ka balofeere doni bɔ an kan ɲinan.
nisɔngɔ sarali, u ka ɲɛ an ma ka sumanw tigɛli kɔnɔ o la.
min ye faamaw kunbɛnni ye, an'u fanani, farafinna laada yɛrɛ la, o ye wajibi ye, sabu, maa ka dunan sɛbɛ ka fus'i ye; a ni bonya sugu bɛɛ ka kan.
u bonyani, o y'an kunkɔrɔtako ye.
<sp> sibiri<sp> - Jiriba ye min fɔ ka da dugutigi ka kuma kan, o ye kuma ban.
ni faamaw bɛ se ka muny'an ye, o bɛ fusaya haali.
dɔ wɛrɛ t'an ma k'u deli kɔ; hali ŋala yɛrɛ bɛ deli.
min bɛ ne fɛ ka fɔ, o ye nin ye.
<sp> Nci<sp> - A' m'a ye wa?
an yɛrɛw kan bɛ ko ja ye sɔrɔ nagasi, o bɛɛ rɔ ko ka balo feere, ka nisɔngɔ bɔ ka da o kan, nik 'an bolomafara ka faama fana; mun bɛ bolo la de?
n ma maa wɛrɛ fɔ dɛ, ɲɔ kisɛ kelen, a tɛ n bolo k'a feere.
wa dɔrɔmɛ, a tɛ n bolo ka di fana ye.
n ka foro fana fililen tɛ to ko kunbɛnni.
u ka nisɔngɔ dafalen ko tɛ wa?
n n'o las'i ma dugutigi kɔ la.
a' kana fɛn wɛrɛ ɲini n fɛ dɛ; a tɛ n bolo, a sɔrɔkan tɛ n da.
musalaha kun si tɛ.
Oo, ka faamaw deli, u ka muɲu?
an b'an yɛrɛ nɛgɛn de!...
<sp> jiriba<sp> - K'a fo an k'u deli, baasi jumɛn b'o...
a fɔ e na fili Nci kumacogo ma?
a n'a kumacogo tɛ wa?
<sp> FAKO<sp> - Ayiwa!
min ye balofeereko ye sa, o ɲɛ ɲuman bɛ ne yɛrɛ kɔnɔ.
balo tɛ n bolo, a sɔrɔkan tɛ n da, n tɛ se ka n somaaw sogo tigɛ ka kɛ balo feereta ye.
Ayiwa, bolomafarako in sa, an bɛ n'o kɛ cogo jumɛn na fɔlɔ de?
kɔpɔrɔ tɛ ne bolo ka di o tɔn kɔrɔ, kabi kelen.
<sp> sibiri<sp> - Dunanw ladonni tɛ se ka bla kɔ dɛ, a bɛɛ ka fus'o ye.
o tuma, an b'a to an ka lebu wa, ka dɛs'an ka dunan sɛbɛw bonya kɔrɔ!...
o tɔgɔ jugu na taa fo diɲɛ dan!...
nka komin waati ka gɛlɛn bɛɛ ma sisan, ne hakili la, an bɛ se ka bonyani musaka bɔ an ka jɛmatɔn nafolo la.
an ka sannifeere jɛmatɔn kɔni, tɛri di?
<sp> FAKO<sp> - Fo n'a kɛr'o ye, n'o tɛ kɔpɔrɔ, a tɛ n bolo k'a di!
<sp> ABA<sp> - o kɔni, o bɛ bɛn, sabu, gɛlɛya bɛ maaw kan.
<sp> dugutigi<sp> - O bɛnna bɛɛ ma dɛ?...
kuma bɛ jenin wɛrɛ bolo?
o la, Ɲɛnizan y'i kan bɔ ko ne.
<sp> ƝENIZAN<sp> - Ne ma foyi faamuya nin konyɛ ninnu na.
nisɔngɔ flɛ sisan, a bɛ sara fasojama fɛ mun de kɔsɔn?
a bɛ don da jumɛn fɛ?
a bɛ jenin de kɔsuma?
dɔw b'a fɔ ko a bɛ kɛ ka faso jɔ; wulakɔnɔjama min ye fasojama fanba ye, o nin t'o faso la kɔni, sabu, u ka nisɔngɔ bolen kɔpɔrɔ jumɛn bɛ don u ka ɲɛsuma da fɛ?
balofeere fana min ye nin ye, n ko a kun ye ka jamana den dɔw de balo, minnu tɛ sɛnɛ kɛ, a ni minnu tɛ sɛnɛ yɛrɛ fan dɔn.
o tuma, an sɛnɛkɛlaw man kan ni balo ye sa kɛ.
anw ka kan ka sa, dɔw ka balo.
suman b'i bolo, i y'a feere, o ka bɛn cɛn ma, nk'a t'i bolo, fo wajibi i k'a san da gɛlɛn na ni k'a feere da shu la, o tɛ kabako ye blen o kɛra terejuguya ye.
a fɔra tun ka faamakulu ladonni musaka doni ɲun.
ni dugutigiya ni dugutigiseereya sira fɛ tɛ, a na kɛ cidenya sira fɛ ye.
Faamalamaa jumɛn ye dɔrɔmɛ bɔ a' fanani n'a' ladonni ye?
o tuma, sɛnɛkɛlaw n'u ka dunansɛbɛ-bonya kunkɔrɔta na to, ka duguba ɲɛ sumabaatɔw n'u ka dunankolon tigɛnsɔnya kunmasuuli to ɲɔgɔn na sa dɛ!
bɛɛ ni ce!...
- Maakɔrɔjama, a' bɛ hakɛ to dɛ; a' ka dɔgɔyama tɛ, n ka ɲɛnagɛlɛya yɛrɛ ma n bla nin fɔli la.
an sɛgɛnbaatɔw yɛrɛ de b'a to mɔnɛkisɛ min bɛ shɔɔr'an, o dusudimi min bɛ n na, ni n ma kuma, n sɔn bɛ pɛrɛn!
maa kɔrɔw, kuma dɔrɔn tɛ maa waju o, diɲɛ yɛrɛ taamashiyɛnw wasara wajuli ye.
Hakilima dɔ ka kuma don: fa tɛ bili la ka kafa, ka waso ni sanfɛla ye ni sokogo tɛ.
an b'a mɛn aw maa kɔrɔw yɛrɛ la, ko bolonkoninden kelen tɛ bɛlɛ ta.
w'a flɛ nin ye, á b'a ɲini k'o de kɛ.
funankɛ joli bɛ kɛnɛ in kan yan?
muso kelen jumɛn bɛ yan?
kɛnɛ in ye maakɔrɔjama kelen pe de ta ye.
k'a ɲini ka bɛɛ lajɛlen kunko n'a haminako bana furakɛ jama kɔ, a dɔn t'a la, a tɛ sar'a la.
n'a fɔra ka wuli kɛlɛ fɛ, wali kolokɛnɛya ni dusukɛnɛyawale jan o jan fɛ, jama min bɛ dala jɛ o kɛnɛ kan, o t'a ka jama in ye, o na kɛ funankɛjama ye.
o n'a ɲɔgɔnna ko gɛlɛn n'a ko blen bɔnɛ girinman b'olu de kan.
tɛri di?
ka muso jama sirilen to muɲu ni laada jɔlɔkɔ la, ka denmisɛnkulu sirilen to dɛnni ni laada kelen in jɔlɔkɔ la, k'aw maakɔrɔjama sirilen to kɔrɔ ni sabali jɔlɔkɔ la o, dusu ni cɛsiri tɛ furu kɛ ka wolo se la; se tɛ wolo sebaaya la; sebaaya tɛ wolo wasa la.
ne hakili la, nin bɛɛ de b'a to ɲɛnɛmaya bɛ ka daamu shuya kɔnɔ!...
nin de tun bɛ n fɛ ka meru áma kuma kɛrɛfɛ.
hakɛto b'a la.
jama sumana ka waati kɛ, cogo min kamalen ka kuma binn'u da kan.
i bɛ ɲini ka dɔw dusu tankan mɛn.
dɔw tun bɛ to k'u kun kɔmi, a ka kuma senfɛ.
i ye cɛn fɔ.
i ka kuma, denmisɛnkuma tɛ; a bɛ somaasama bɔ faasi!...
<sp> Nci<sp> - E, Ɲɛnizan!
Nala ka barika don i rɔ!
Doniba de tun bɛ n disi kan, i flɛ k'a ɲɔni ka bɔ yen.
Hakilima dɔ ka kuma don: ko hakili bɛ taasi wolo, nk'a kun man kɔrɔ a ye!...
kamalen in fatɔ don.
o kuma binko jugu Siribi da kan, a sinna ten:
<sp> sibiri<sp> - Ko mun don?...
<sp> Nci<sp> - N ko fatɔ don!...
sabu, dennisɛn min bɛ maakɔrɔ hakili fɛrɔbɔ, maa min ko laada dloki donnen don a ɲɛjugu kan, o ye fatɔ ye; nk'a ka fa kɔrɔ ka di.
<sp> jiriba<sp> - E, nin kɔni!...
faantan tɛ se ko la, w'a jo tɛ kɛlɛ la.
ne ɲɛ bɛ fɛn o fɛn na, o ye nin ye.
<sp> dugutigi<sp> - Nin kuma nɔgɔyara.
min bɛ ɲini an fɛ, bɛɛ k'i hakili t'o la.
dɔw na sugandi ka kunbɛnni ɲɛsigi, ani ka musakako jateminɛ.
Ɲɛnizan seginna ka na galodugu la.
a n'a tɔɲɔgɔnw b'u sɔn baro ni sɔsɔli gɛlɛnw na diɲɛlatigɛ taabolo kan, wulakɔnɔna fara galodugu kan.
dɔw tɛ kun ni ju ɲini diɲɛlatigɛ balan na koyi.
Ɲɛnizan kɔni ko k'a konyɛ sɔgɔbɛ o, k'a sɔgɔbɛ.
lanɔgɔ ni jigintanya tɛ wula kɔnɔna dɔrɔn na.
a kɛlen don fɔɔlo ye ka faantanjama kan meleke yɔrɔ bɛɛ.
Ɲɛnizan n'a balemakɛ n'o terikɛ Soma bɛ k'u hakili falen cogoyaw kan.
<sp> BENKE<sp> - Soma!
hali bi cogoya ma sɔrɔ a' ka sara-ko la ban?
<sp> soma<sp> - Fiyewu!
nin y'an kalo saba jalen kasakasa ye baara la, a dɔrɔmɛ ma d'an ma ban.
<sp> ƝENIZAN<sp> - Han!...
o tuma aw ka sɔrɔda bolo banna ka s'o la, ka dɛsɛ ka baarakɛlaw wɔshi sar'u ye?!
<sp> soma<sp> - Ntentulubɔyɔrɔ nafoloba in bɛɛ de denjuguyara k'a ban pewu!
<sp> BENKE<sp> - Ɲɛ shi ma sɔrɔ a duncogo la?!
<sp> soma<sp> - Ɲɛ bɛ sɔr'o la wa?
<sp> ƝENIZAN<sp> - O tuma, ntentulubɔlaw n'u ka denbaya bɛ balo fiɲɛ fɛ wa?
aw ma se ka bɛn foyi la k'a' sɛbɛ jira?
<sp> soma<sp> - K'an sɛbɛ jumɛn jira?
sɛbɛ bɛ faantan na wa?
maaw yɛrɛ bɛ siran u gɛnni ɲɛ o, maa bɛ taa kantigɛda jiraliko f'u ye.
fɛn min maa kɛmɛ wɔɔro blaliko de bɛ senna ka bɔ baara la.
<sp> ƝENIZAN<sp> - K'i sigi k'i bolo da i sen kan ka gɛnni kɔnɔ, o y'a fura ye fyewu?!
<sp> soma<sp> - Fura wɛrɛ jumɛn bɛ nin na kunnadiya kɔ!
bɛn ma ɲɛ shi sɔrɔ an fɛ; jigiya t'an ye fana.
<sp> BEKE<sp> - Kelenya ni fasojɔkuma dun bɛ dɔnkilida cogo min!...
<sp> ƝENIZAN<sp> - E, Famusanin ka kɔmɔko tɛ.
Famusanin ta ye kɔmɔ ye, ni kɔmɔ dun bɔra, Famusanin k'i dogo!...
<sp> soma<sp> - N m'a fɔ kaari!...
Ɲɛnizan b'i sɔn a mɔnɛnakow fɛ, fo a bɛ ɲini ka kunko sɔrɔ u ka kalanda la, muruti dɔ senfɛ.
a ma mɛn o kɔ, a nana jɔ taali kan a kunfɛ.
a y'i sar'a balemakɛ la, ka wul'o la ka t'a kun fɛ.
taayɔrɔ ma dɔn a la...
<h> SOROZAN<h> <c> (Zan le réalisateur)</c> <c>
Zan tɔgɔ wɛrɛ kɛra, maaw labanna ka Sɔrɔzan j'a kunna.
ale ka ko fanba sinnen bɛ sɔrɔ siratɛgɛ de ma, ni ɲɛnyini ni daluya ye.
a bɛ baara sugu bɛɛ kɛ, a tɛ kɛ kunfɛ dɛ, a b'a bɛɛ de kalan; k'a ci bla o kalan ma maa wɛrɛ fɛ wa, o kuma t'a la.
Sɔrɔzan ɲumana, sɔrɔwale ye nafolo ye, wari danma tɛ, hali wari kɛ, a tɛ bɔ sanfɛ ka suuru i ko sanji.
ko n'i yɛrɛ sera k'i magobaara bɛɛ ɲɛ ka sɔrɔ i ma siri a dɔnbaa wɛrɛ la, k'o jɔda ka bon musaka-ko la kɔlɔkɔlɔ tɛ.
a ka baarasugucamankɛ n'a ɲɛdɔn, a tɔ kɛra fo dɔw bɛ Sɔrɔzan dimi minɛ, ko a ta in ye tɛgɛmagɛlɛya ye.
ko ka wari to i fɛ, i yɛrɛ ka baara kɛ k'a dɔnbaa to yen, ko jenin y'o ɲɔgɔn ye.
a kɔni tɛ baara kɛ maa ye sara la.
N'i y'a ka baara dilen ye maa wɛrɛ ma, o y'a sɔrɔ a ma s'o la ban, wal'a bolo degunnen don mago wɛrɛ fɛ.
Sɔrɔzan tɛ ban sɔsɔli la, a n'a tɔɲɔgɔnw, wali siginyɔgɔnw.
nin don shufɛ, k'u to Gɔrki ka so, u da sera Sabutɔgɔ dɔ ka ko ma.
sabu y'u siginyɔgɔn ye, nakɔsɔnna don kɛnyɛrɛ ye dɔ fɛ.
muso saba de b'a kun, den tan ni kelen, muso flanan dɔgɔmuso ani muso sabanan balemakɛ nalen baarako la, nin maa tan nin wɔɔrɔ n'a yɛrɛ doni b'a kelen kan.
<sp> YUMA<sp> - Kunun san in, aa!
a ye cɛnni min kɛ, adada don.
sow binna ka dɔw bili ta, wa jiriba danma min binna, kɔlɔkɔlɔ tɛ!
<sp> Obana<sp> - Anw yɛrɛ ma se ka sunaa a don shu, an tun bɛ jɔrɔ cogo min sanfiɲɛ kan'an ka so walaka.
<sp> BENBA<sp> - A juguyara dɛ!
maakɔrɔw yɛrɛ ko a ka ca san bi saba ye, sanfiɲɛ ma nin ɲɔgɔn juguya kɛ.
Sanba n'a muso de shira k'u jɔ san in kɔrɔ, u ka so walakalen sanfiɲɛ fɛ.
<sp> SOFI (Gɔrki muso)<sp> - A sɔnja tɛ fɔ ka ban.
a' m'a dɔn a kɛra Sabu fana bolo baara ye.
san in y'a ka soden naani n'a panpan tɔnin bɛɛ halaki; a bɛɛ firila.
<sp> BENBA<sp> - A ka salon tlemadu jɔlen wa?
<sp> SOFI<sp> - Ohɔ!
<sp> BENBA<sp> - E, nin san in b'o tɔ sɔrɔ ye wa?
so bilibali ka salon saminyɛ bɛɛ kɛ, ji b'a wulukolon gosi; kunun san in ka yuguyuguli bɛ kun a tɔ la?
<sp> SOFI<sp> - Aa: N'a fɔr'i ka manyumakowarinin don bɔgɔ la, o ka da ji nin cogo in na, i bɛ coron, fo coronko jugu.
<sp> Yuba<sp> - Sabu fana faratira kojugu.
E, maa bɛ du jɔ ka se kun danma ma, ka saminyɛ se ka sɔrɔ i m'o bili wa?
a tun man kan k'a jɔ, n'a bilili se t'a ye.
<sp> SOFI<sp> - A bɛ kɛ di?
<sp> YUMA<sp> - N'i ma ɲɛ bɔgɔsojɔkɔ, i bɛ fɔlɔ k'a bilinɛgɛ de san, hali n'i b'a juru de ta, wali k'a dɔndɔɔnin san.
<sp> GORKI<sp> - Jenin de bɛ juru don Sabu la; bɛɛ da bɛnn'a ma, a ka juru tɛ sara.
Jurutigiw tun bɛ ɲini ka kunko s'a ma, a ma mɛn.
<sp> SOFI<sp> - Baarajugukɛlaw fana y'a kunko gɛlɛya.
a ka so ma jɔ ka ɲɛ; bariw y'a ka du naazo-naazo ka sara k'u kun ka tɛmɛ.
a' m'a dɔn kɔlɔnsenna dɔw ye min k'a la wa?
u y'a ka kɔlɔn sen k'a koron i ko ɲinɛwo, ka se cɛdɔ fla ni yirika la.
kabi cɛdɔ kelen, kɔlɔn ye fara minɛ; kɔlɔnsennaw bɛ mun kɛ?
u ye barikon fla fa ji suuru kɔlɔn kɔnɔ, k'a fɔ Sabu ye ko kɔlɔn ye ji sɔrɔ, jiba yɛrɛ.
ka Sabu minɛ k'a sɔn ja, hali bi a ɲɛ ma da u kan.
a ka kɔlɔn tɔ senbali fl'a bolo blen.
o ɲɔgɔn denjuguya bɛ!
<sp> Obana<sp> - Bololabaarakɛla min tɛ denjuguya kɛ bi, o ka dɔgɔ kosɛbɛ.
baara ɲuman kanu t'u la, u bɛɛ bɛ girin wari de nɔfɛ.
<sp> SOROZAN<sp> - Baarajugukɛlaw ka wale, n ma sɔsɔli k'o la koyi, nk'i ka baara ka to ka cɛn tan, o da b'i yɛrɛ la.
ne m'a dɔn maa bɛ se k'a to i ka baara ka don bɔgɔ la cogo min?
i tɛ dugu la, i sen ka kɛnɛ, i bolo ka kɛnɛ!
N'i y'i dege a kɛko ɲuman na, ka to k'i ɲɛ mada baarakɛlaw fɛ sanga ni waati bɛɛ, ka tug'u kɔ yɛrɛ, u k'a bɔ i sagosira fɛ, a fo i ka baara na kɛ baara kolon ye?
kisɛya ni timinandiya ye nin n'a ɲɔgɔnna na fura duman ye.
k'i siri baarakolonkɛla la, ka nafolo don baara kolon da fɛ, o ɲɔgɔn lanɔgɔ bɛ?!
<sp> Yuba<sp> - Faantanya dɔrɔn de bɛ na ni nin ye.
kana ko min'i yɛrɛ ma dɛ.
maa tɔw n'e tɛ kelen ye koyi.
an ɲɛ tɛ kotigiw ni nafolotigiw la de?
u jumɛn bɛ baara kolon kɛ, u ka ko bɛɛ ye samakatabaara ni dakabannako ye; u dun bolo tɛ baarakɛlaw fɛ abada, an m'u wɔshiji tonitɔ ye u ka baara kɔlɔsili la.
wari bɛ fɛn bɛɛ ɲɛ bi; wari de bɛ maa ɲɛsuma; n'a t'i bolo, a sɔrɔkan t'i da, i ta tɛ ɲɛ.
i ka ko bɛɛ bɛ nagasi de ka lanɔgɔ.
foyi tɛ nin kɔ!...
<sp> SOFI<sp> - Fɛn bɛɛ kɔni ye wari ye bi!...
ka diɲɛ latigɛ sutura ni daamu na ni wari tɛ, an t'o tle la.
hali dugawu, n'i k'i ka kɛ dugaden ye.
fo i ka dugawu san; wa dugawu bɛ san wari la.
maa min y'a bangebaaw n'a balemaw ɲɛsuma, fo ka maa gansanw ko suma, ka hiji, k'i somaaw hiji, i ye dugaden ye, i ye ladiri ye.
<sp> YUMA<sp> - Sɔrɔzan kɔni ta y'a dan ye!
a ko a ka fɛn bɛɛ kɛ sɔsɔliko ye, hali lɛgɛsɛ.
an flɛ ka baarakolonkɛla minnu kofɔ nin ye, mun y'u bl'o la?
u b'a ɲini de ka wari caman sɔrɔ jɔɔna ka sɔrɔ u ma sɛgɛn.
an ye ka Sabu min ko fɔ fana, o n'a ɲɔgɔnna sɛgɛnbaatɔ ba kelen, bɛɛ b'a dɔn kantigiw tɛ, u tɛ lahidu ni sarati tiimɛ.
maaw ka fɔ la, hɔrɔnw tɛ.
<sp> BENBA<sp> - E yɛrɛ dun b'a kulu jumɛn na sa?
o la, bɛɛ yɛlɛla.
<sp> Yuba<sp> - Ne wa?
ne bɛ hɔrɔn kolonw fɛ, cɛn de ka fusa, sabu, ni n fɛrɛla denjuguyako ma, n bɛ don a da fɛ.
ni n ye yurukuyurukuta sɔrɔ, n b'a yurukuyuruku, hali ni n tun bɛ forobawari sɔrɔ a ɲɛ ma, n b'a dun ni n sen fla ni n bolo fla ye.
Ee!
nafolo ka di kɔlɔkɔlɔ la!...
Barodenw y'u tigɛ yɛlɛ kan, fo dɔw ɲɛji bɛ bɔ.
nka nin bɛɛ la, Sɔrɔzan ɲɛda ma lamaa; a ɲɛna sisira dɔɔnin yɛrɛ, k'a miiri janya, i ko ɲɛnɛfintɔ.
<sp> GORKI<sp> - Sabu ka sɛgɛn, kun b'a la fana mɛnɛ.
E, e maa min sara tɛ bɛrɛ bɔ, i kelen de ye sɔrɔkɛla ye du kɔnɔ, muso saba bɛɛ, ka t'i ɲun o kɔrɔ!
dɔw ka ko tɛ faamu o.
hali ni faantan ka bɛ kari doni kɔrɔ, a b'a ɲini ka dɔ de far'a kan.
den wɔɔrɔ bɛɛ, ka t'o tintin morikalan na; hali ka dɔw don nanzarakalan na, u ka jɔyɔrɔ sɔrɔ, wali ka ɲɛkoda sɔrɔ diɲɛlatigɛ la.
ne m'a dɔn morikalan in bɛ na min kelen ɲɛ den ninnu ka diɲɛlatigɛ la o?
<sp> SOFI<sp> - U tɛ na kɛ batutamoriw, wali morikaranmɔgɔ ye.
<sp> GORKI<sp> - O bɛ laban de!
maaw tlo bɛ ka tigɛ, u ɲɛ tɛ na yɛlɛ don dɔ la!...
<sp> SOFI<sp> - San'o don cɛ, mori dɔw n'u ka batu na ɲini ka taa ni jamana fan kelen ye.
morikɛ Ibunu flɛ nin ye, butikiba saba de b'a kelen bolo, a bɛɛ falen malo ni ɲɔ na.
a bɛ ka julaw bl'a feereli la a ye gɔrɔkɔ la.
a yɛrɛ bɛ batu ni aladeli la shu ni tle.
Kaliwa mɛɛnɛ n'a nɔɔrɔ bonya kojugu a kan, n'a bɔra, fo maaw b'a fɔ ko jinɛkaramɔgɔ bɔra kɛnɛ kan!...
<sp> Yuba<sp> - Haan!
anw ka kin sannifeeretɔn-ko da blalen flɛ nin y'a kalo saba ye, yuruw kɔsɔn, fo an bɛ balo san gɔrɔkɔ la.
o sɔrɔla yurukɛ kɔrɔ dɔ sababu la, ko Ntlaki, o de tun y'an ka sannifeeretɔn nafolonyɛbɔla ye.
jaa o ni jula dɔ de bɛ k'an ka sannifeeretɔn nafolo bɛɛ yuruya kabi san naani.
an ka tɔn ka bin fo miliyɔn naani, a kun flɛ.
n'a fɔra ko maloborɛ kelen gɔrɔkɔda ka taa jɔ fo i sara ɲɔgɔn fla la, o laban tɛ duci ye?...
e yɛrɛ ka kuma tɛ wa?
Bamananw ka kuma don: ko ni maaw y'i nɛgɛn, i bɛ ɲɛnamini, n'i y'i yɛrɛ nɛgɛn, i bɛ sa.
o ye faantan caman ta in de ye, e Yuba dɔrɔn tɛ.
hali bi an mɛnnen b'an yɛrɛ kan.
a kun ka ca, nk'a dɔ b'u yɛrɛ fan fɛ, u ka waleya ni lahala ni miiriya siratɛgɛ bɛɛ lajɛlen na.
Sɔrɔntan, hali n'a tɛ se k'a tɔnɔbɔli bali pewu, n'a sera ka bololatigɛ kɛlɛ ka ban a yɛrɛ la, k'a ka sɔrɔwale jiidi ka da sɔrɔ latigɛ sira caman dɔnni kan, ka da kalan ni ɲɛnyini daluma kan, n'a sera k'a yɛrɛ karaba k'a ka musaka n'a ka ko bɛɛ bɛn a bɛrɛmasɔrɔ ma, o tɛ na nɔgɔya ni sutura k'a ye!
o tɛmɛnen kɔ, ni sɔrɔntanw, sani bɛɛ kelen ka to ɲɛmanɔgɔ la n'i ka sɔrɔwale nagasilen ye, n'u tun sera k'u ka cɛsiri n'u galabu mɔn kelen ye, jigiya la, o na k'u ma kɔlɔkɔlɔ hɛɛrɛ ye?
min bɛ ka maaw hakili ci o ma, k'u dusu tan ka b'o kan, o faamuya man kan ni ɲinini ye?
Yuba yɛrɛ ye mun fɔ sisan?
ko wari bɛ fɛn bɛɛ ɲɛ, ko n'a ye yurukuyurukuta sɔrɔ, a b'a yurukuyuruku; ko hali n'a fɛrɛla forobanafolo ma, a b'a dun n'a sen fla n'a bolo fla ye.
o kɔrɔ ye ko Yuba yɛrɛ jɛnna ni yuruya ni tlenbaliya bana jugu ye faantan-jama kɔ kan.
ale dun y'a dɔn, w'an bɛɛ tigɛr'a kan fana a n'a ɲɔgɔnna faantan ba kelen, o yuruya ni forobanafolo sɔnjuguya, o se t'u ye, a se tɛ na k'u ye abada!
a' jumɛn y'a ye, wali k'a mɛn ko sɔrɔntanjama de bɔra yuruya ni tɔnɔbɔ nun ma, fɛntigiw kɔ kan, wali "faso" kɔ kan?
a fɔ o miiriya jugu danmantan tɛ sɔrɔntanw sirilan ɲuman ye?
jugu k'i boso, i yɛrɛ k'i dunnafɛn bɔ ka d'a ma, ee, wala!...
<sp> BENBA<sp> - Cɛn don, Sɔrɔzan!
nka, faantanw dalen bɛ bana jugu de la, kunmayɛlɛma ni delinna bana jugu kɔni.
o tɛ maa min na, fo a y'a ɲini de k'o fura kɛ, a fo i ye fatɔ ye!...
Baro-kɛlaw ye yɛlɛko kelen kɛ, k'u doni jigin dɔɔnin.
Sɔrɔzan y'a ta tɔ kɛ saja y'u fɛ.
<sp> SOROZAN<sp> - O, ne bɛ min ɲini faantanjama fɛ sa, o ye ka n ka fa in kɛnɛya pewu, sabu maa ka wasa t'i jugu bolo fo i jigi!...
shu tun kɔrɔbayara, u nana sɔmi tuma min.
don dɔ wula fɛ, Sabu ni Sɔrɔzan ni Obana bɔtɔ kungo la, u ye sira kɛ kelen yɛ.
u bɛ kɔrɔfɔ la u senfɛ.
sabu y'i kanto:
<sp> sabu<sp> - N ye kuma kelen mɛn don nin na, n tɛ ka faamuya jɛlen sɔr'a la hali bi; ko faantanba nalen bɛ diɲɛ sen minɛ a bosobaaw ye.
o kɔrɔ jɔnjɔn ye di?
Obana ni Sɔrɔzan fla bɛɛ ye sanga kɛ k'u taasi sani Obana fɔlɔ k'i kan bɔ.
<sp> Obana<sp> - Ayiwa, ne tɛ bamanankan mɛn kosɛbɛ koyi.
ne ye min faamu ntalen in na, o ye ko faantan ninyɔrɔ ye diɲɛ n'a sɛgɛn de ye.
<sp> SOROZAN<sp> - E yɛrɛ hakilila kɛra jumɛn ye ntalen in na?
<sp> sabu<sp> - Obana ye min fɔ, ne hakilila n'o ka surun kosɛbɛ: o ye ko faantan dara sɛgɛn de kan ma.
<sp> SOROZAN<sp> - E b'o miiriya walanwalan cogo di?
<sp> sabu<sp> - Ɲɛfo jumɛn b'o la latigɛ kɔ?
<sp> SOROZAN<sp> - Ne ma sɔn.
latigɛ mana fɔ ko o ko la, o y'o kuma da birilen ye.
o kɛra shɛkili balabalaji ye, nafa t'a la, tɔnɔ t'a la, kun t'a fɔli yɛrɛ la sango ka ɲɛ ɲin'a na.
nka n'i ye n ɲininka n fɛla' la, n b'a fɔ, n m'a dɔn n'a bɛ na t'i jiminsira fɛ.
Obana ye min fɔ, o jɛlen.
nka ntalen in bɛ kɔrɔ wɛrɛ bange: o ye ko faantanjama mɛnnenba don a yɛrɛ kan.
Dinyɛ nafolo n'a nafalen jan o jan, maa bolo ni hakili ye fɛn o fɛn kɛ, a bɛɛ ye maayajɛkulu jɛmawale de ye, nk'a la ba buuruba ye fasojama wɔshi de ye.
Dinyɛ nafalan n'a nafoloba sɔrɔlen in dun na, fasojama ta y'a la ntɔrɔn jalan ye, u yɛrɛ wɔshi la.
o tɛmɛnen kɔ, diɲɛ nɔgɔya n'a daamu tɛ faantan kan fo fɛrɛbaatɔ.
fɛntigi bɛ magonyɛ ni nafalan sɔrɔ da shu ni da nɔgɔn min na, faantan t'a sɔr'o la.
bɛɛ y'a dɔn jagomanfla ni gɔrɔkɔ da ka gɛlɛn fɛn caman tigɛda ye.
jenin hakili latigɛlen?
jenin mankutu n'a makanma ka bon?
Dinyɛlatigɛ daamu n'a sebaaya bɛ ka jiidi, ka girin ka ɲɛsin u jenin kelen ma?
dɔ ka dɔrɔmɛ ba kelen bɛ nagasi kɔpɔrɔ ye, dɔ dun ka tama bɛ ba tan wol'a ye tnɔ na.
nin si dun ma sɔrɔ dɔ ka kisɛya ni dɔ ka kolonya fɛ, fo shɛfan ka kunkoloshwa!...
<sp> Obana<sp> - Aa!
gɔngɔrɔn ka janfa b'o la!
<sp> SOROZAN<sp> - Ko di sa?...
o, ne ye kɔrɔ wɛrɛ min faamuya ntalen in na, o ye nin ye.
<sp> sabu<sp> - Fifɛ!!...
jaa kuma in kɔrɔ sɛbɛ ka dun!
o kɔrɔ fɔ foori tuma bɛnn'u setuma ma so.
u ye foli di ɲɔgɔn ma, ka fara kelen-kelen ka t'i ka so.
Sɔrɔzan ye kalo danma kɛ sigi la, a b'i sɔni kisɛya ni faamuya la, dɔ de bɛ far'o kan, fɛn tɛ b'o la.
a tor'o la fo don dɔ, a nana jɔ dugutaa kan.
a y'i labɛn ka taa o cogo la; a taayɔrɔ ma dɔn.
<h> Maayazan<h> <c> (Zan le noble)</c> <c>
nin ye Zantɔgɔ wɛrɛ ye, ni siginyɔgɔnw y'a j'a kun, ko Maayazan.
u y'a majamukan kɛ: sɔnkoma ni bankoma.
dɔw yɛrɛ ko Zankɛ farin.
Makasi denkɛ don n'a bɔra Lanɔgɔla, wula kɔnɔ, ka galodugu sigi forobabaara la, kabin'a funankɛ.
maa min don, a b'i kɔflɛ so la; a ka ci ni sama tɛ fama somaaw ma.
a ka kuma bɛɛ ye: ko kɔrɔ ni nafa min bɛ hɔrɔnya na ale fɛ, o ye ka maaya jigiya minan fa.
ko ni maa sɔnna laada ni delinna jɔnya juru k'i siri, o y'i blalen yɛ tacɛnbɔrɛ kɔnɔ k'a da siri.
Maayazan ni ɲamakalamuso dɔ ye ɲɔgɔn kanu, fo ka se furuko ma.
ɲamakalamuso in ko Ɲamantan, o somaaw y'u can k'u jɔ k'u den tɛ furu hɔrɔn ma.
o ka sira si tɛ ɲamakalako laada fɛ.
ale de ye Ɲamantan lamɔ, a fa salen k'a ncininma to.
balemaw ko hali ni diɲɛ bɛ turu a kun kan, u ka maa tɛ furu hɔrɔn ma.
Maayazan ni Ɲamantan dun ka ko b'u sɛbɛ la.
u nan'u ka furu siri para.
a ma sara maa si la seere fla kɔ.
Ɲamantan baw y'u ta kɛ kasi ye ko laada wulil'olu la.
k'olu denmuso ka furu nin cogo in na, soliyo ma wele, jeme ma fɔ, kɔɲɔkoli ma kɛ, k'o tɛ k'u denmuso kɛhyɛ kɛ sɔnna ka furu fatɔ ma!...
u ka furu san flanan, Ɲamantan wolola denkɛ la.
o don bɛɛ Maayazan ye den tɔgɔda Jigise, k'a lase buranw ni lamaanaw ni teriw ma, ko denkundi t'a la, sango gintan ni danmajira.
caman y'o kɛ dabalibanko ye.
Maayazan ni Naamu ni Tɛnɛman ye terima ye, bi m'u bila ɲɔgɔn fɛ, kabin'u bulanbulan.
Naamu fana ni terimuso dɔ mɛnna kanu na.
a ko ma bɔ dogo la fo don min a y'a dajira balemaw na.
a tɔɲɔgɔnw kɔni tun b'a kalama bi ko tɛ.
a ma ɲɛ min kɔ, den-ko nana bl'a la.
sɔrɔda sɛbɛ dun tɛ Naamu bolo, a kan t'a da.
<sp> Naamu<sp> - A ko tɛ taa ɲɛ.
n tɛ se yɛrɛ de!
buranw k'u ka furunafolo ye wa bi naani ni saga fla ni woronaga kelen ye.
<sp> Maayazan<sp> - E, wala!
<sp> TENEMAN<sp> - Ni laada banbaliw faral'o kan, ne m'a dɔn i bɛ kɛ min ye o?
fo n'i sera ka fɛɛre kɛ ka waribon ci sutura la dɛ!...
wali k'i muɲu fo i garijɛgɛ ka fara ci, i ka wulu ni saraba ye faari!
<sp> Naamu<sp> - Cɛ, kana yɛlɛ n na sa.
<sp> TENEMAN<sp> - Yɛlɛ tɛ dɛ.
a tɛ bɛn de mɛnɛ.
<sp> Maayazan<sp> - I m'a ye wa Naamu, shu min bɛ diya, o bɛ dɔn kabin'a tlebin.
an t'i nɛgɛn dɛ, i buran ninnu, u furukɛla tɛ, u nafolonyinina don.
u jɔlen don i lebuli kan, nka...
maa t'i bolo don jiri n'a ŋɔmɔ cɛ!...
<sp> Naamu<sp> - Bangebaaw yɛrɛ de tɛ taasi.
Maminɛ kɛlen k'a tɔ to furu-nafolo bɔli ma, a ko dara ka suma fɔlɔ, fo Pɛnda nana jigin flanin na, denkɛ fla.
Naamu n'a balema dɔw ye ɲɔgɔn sɔrɔ kuma kunna; cɛ b'a la, muso b'a la.
baw ka ko barika bonyana cogo min, faw ka kuma tor'u kɔnɔ.
<sp> BALEMAMUSO FOLO<sp> - Ayiwa!
an sigira ni don min ye, a sera dɛ.
ni Danmajirala kunna ma wolo nin ko in na, a tɛ bɛn.
<sp> BALEMAKE<sp> - Cɛn don, nka n'an y'a ta ni dusu ye kojugu, an na kɛ nalonma y'a ko la dɛ.
minnu bɛ miliyɔn yirika don furumuso kelen na, maa shi t'a f'u ma nalonma, bakiliw kɔ, u b'a kɛ daraja min kɔsɔn, bɛɛ ɲɛ b'o la ka ɲɛ b'u fɛ.
daraja tɛ gansan ye maaya kɔnɔ koyi: a b'i ka ko de sankɔrɔta, k'i yankan...
<sp> BALEMAMUSO FOLO<sp> - Hatɛ!
wa laadako min flɛ nin ye, hal'a ka dan o ma, o tɛ to bɔbali y'a sira fɛ.
Danmajirala fura danma, laada ma wuli, w'a tɛna wuli anw na.
n ko k'a ko minɛ ni hakili ye.
musaka ka ca, foyi ma dabɔ fɔlɔ.
denkundi yɛrɛ ta bɛ di o, sango furu!
a' yɛrɛ y'a dɔn denkundisaga ye fla ye, sabu wolo kɛra flaninw ye.
<sp> Naamu<sp> - O ye wasa kɛ.
<sp> BALEMAMUSO FOLO<sp> - O ka dɔgɔ.
<sp> Naamu<sp> - O musaka bɛ taa joli la sa?
<sp> BALEMAMUSO FOLO<sp> - A bɛ k'i kun jan ka jate minɛ.
- Kafebara wɔɔrɔ, nɔnɔjima bara mugan, sukarokaba tan, nbuurukala bi saba, narɛkurun seegin...
o bɛ bɛn...
wa wɔɔrɔ ma.
<sp> BALEMAMUSO FLANAN<sp> - Kana ɲinɛ an n'an lamaanaw n'an ka jeli mandiw ka dunduguma kɔ: pɔmitɛrɛ ni shɛ jirannen.
<sp> BALEMAMUSO FOLO<sp> - Cɛn don!
komin o dɔ bɛ kɛ daraka ye ka dɔ kɛ wula fɛ, pɔmitɛrɛ ba garamu bi saba bɛ san, ka shɛ tan ni fla san, ani tulu buteli wolonfla, ni lɔgɔti bara naani, ni...
fɛn misɛn caman wɛrɛ bɛ kɔ.
o musaka tɛ dɛsɛ wa seegin ma.
o da fla jɛlen ye wa tan ni naani ye.
anw musow tɛ na wa wɔɔrɔ ci an ni ɲɔgɔn cɛ, aw yɛrɛ t'a lajɛ, a' bɛ wa seegin ci a' ni ɲɔgɔn cɛ cogo min.
<sp> Naamu<sp> - Aw b'a fɛ ka musaka goloba cogo di tan?
a se tɛ n ye han!
<sp> BALEMAKE<sp> - A ka fɔlen ka ca, an k'a koron k'a bɛn wa tan ma.
<sp> BALEMAMUSO FOLO<sp> - E, subahana!
n'an ma fadenw dan, an ka t'u senkoji la, a bɛɛ ka fus'o ye.
a' ye tɛgɛmagɛlɛya dabila.
anw ka musaka bɔtɔ bɛ kɔ koyi.
<sp> Naamu<sp> - Ne ko furu n'a laada wariba min fɔra ka tɛmɛ, a' bɛ k'a' hakili bɔ o de kɔ wa?
<sp> BALEMAMUSO FOLO<sp> - An ma ɲin'o kɔ.
an na buranw deli halibi u ka saga kelen bɔ doni na.
foro binbali wɔlɔkili kɔnɔntɔn, n'o binna, o tɛna kɛ wɔlɔforo ye!
e m'a dɔn i kuntere ka di nin musoko in na: denkɛ fla!...
Naamu kun saalola k'a ko tintin a kunna.
a ma ɲɛ jurubata min kɔ, o kɛra.
a da selen furunafoloko ma, Naamu y'a ka pɔpɔnin feere, ka juru wɛrɛ ta k'a bolo madɛmɛ, sabu laada banbaliw bɔlen kɔ a sira fɛ, lablalifɛnw musaka caya kojugu Naamu ma, a jɔra ban kan: wa tan ni kɔnɔntɔn, furanafolo dɔrɔmɛ kelen sen t'o la.
balemaw sigira kuma kunna.
<sp> Naamu<sp> - Ne ko ne bɛ na kɛ di de?
n ka sonyɛni kɛ sa wa?
<sp> BALEMAKE<sp> - A ko barika bonyana kojugu, nka ko sera yɔrɔ min, an tɛ se k'an kun foori ka bɔ a doni kɔrɔ.
<sp> BALEMAMUSO FOLO<sp> - O kuma t'a la!
<sp> Naamu<sp> - Ne tɔɲɔgɔnw si ka furu ma kɛ baw ye tan.
Maayazan flɛ nin ye, a ye mun mankan kelen kɛ?
a y'i kun don degun jumɛn kelen kɔrɔ?
a lafiyalen.
<sp> BALEMAMUSO FOLO<sp> - Hɛɛn!
Ayi jaa!
i b'i ɲɛmada Maayazan fɛ wa?
a na diya la ka tɛm'i kan.
jɛ ka ɲi saga la ba ye dɛ, n dɔgɔ!
ne yɛrɛ de m'e tugukun dɔn nin sabulamaa in kɔ mɛnɛ.
bɛɛ ko a tɛ maaya la, bakilu don.
<sp> BALEMAKE<sp> - Ne y'a kankari d'a ye kabini bi ma se.
tugu nin kun cilen in kɔ, o b'i ka ŋɔmi san diya!...
<sp> BALEMAMUSO FLANAN<sp> - I t'i sen bɔ a sen na ba!
Maayazan de bɛ fɛ ka laadacɛn miiriya de don i kun ma.
N'i dun m'i sen bɔ a sen na, i ka furu cɛnni b'a dafɛ.
Naamu y'i ta tɔ kɛ dade ye.
ko nana sogolon ten.
Naamu ka furu donni bɛ kalo wɔɔrɔ sɔrɔ yɔrɔ min, a degun n'a bɛnbaliya nana kɛ balankɛnyɛ ye.
Naamu bɛ sira min i ko sisikurun, a tun tɛ dlɔ min, a m'a y'a tɔɲɔgɔnw si la, a nana dlɔminsɔn ta.
a tɛ sigi so, i b'a fɔ a ka sokɔnɔna b'a cin.
tuma caman, a donni ye dugutla, wali shɛkasi ye a ka so.
nin si tun t'a sɔn ye kɔrɔlen.
a kɔni tun tɛ fa npɛribɔ la, a tun bɛ mɛn baroda ni npɛribɔyɔrɔ la.
sisan de ta kɛlen bɛ baw ye.
a n'a muso ka furu nana don bɔgɔ la, k'a goya npɔtɔkɔlɔ!
muso bɛ mankan na tuma bɛɛ, ko fini t'a la, ko tle kelen nasɔngɔ, bi wɔɔrɔ, k'o ye mun ye?
ko yɛrɛ taara ka somaaw bolo dan.
Naamu muso y'u kunko dajira tɔɲɔgɔnw na, siɲɛ kelen tɛ, fla tɛ.
Tɔnyɔgɔnw ye Naamu wele ka kuma sigi.
<sp> Maayazan<sp> - Naamu, e ni fama sa.
hal'an t'i ye tun.
ni n taara bɔ i ye, n t'i sɔrɔ yen, i somaaw b'u diinɛ tigɛ n na.
<sp> Naamu<sp> - Cɛ, kow cayara!...
<sp> Naamu<sp> - Kow caya dabɔra jenin na?
dɔ bɔr'i yɛrɛ la n ka cɛ.
an ye mun fɔ i ye kabini furu daminɛ?
<sp> Maayazan<sp> - Ni maa nin filil'i ka hɛɛrɛ sira ma k'i sugusuguma i cɛnsira kan, a kɛr'i ma jugu ye.
n tɛ cɛn fɔ i ye wa?
i balemaw kɛr'i ma jugu ye, i buranw kɛr'i ma jugu ye, i yɛrɛ fana kɛr'i ma jugu ye.
anw kɛlen ka cɛn da ir'i la, i y'i kɔdon anw na.
e m'a dɔn i yɛlɛmana.
<sp> TENEMAN<sp> - Ka yɛlɛma wa?
<sp> Maayazan<sp> - I ka ko, latigɛ tɛ koyi.
a mana kɛ latigɛ min ye, o ye maaw ka latigɛ ye ka da kun caman kan.
Socilaada kɛra foolo ye ka kan meleke, a ka jugu o ye.
a kɛra teremajira ye.
nin subahanalaada ninnu, ni fɛrɛbaatɔw ni ɲama-kalaw bɛ to k'a ta suruku kudayi, olu de ka daamu sun don.
nka faantanjama ka soci sununkun don tigi!
maaya sigicogo yɛrɛ de man ɲi, wa laada ninnu, sabu jugu don, a ka jugu sɛgɛ ye, a b'i ko kɔrɔti de.
<sp> TENEMAN<sp> - E fana sa, n ko i tɛ dan dɔn ko la!
maaya bɛ se ka kɛ cogo di ko laada t'a la, delinna t'a la?
a fɔ Naamu ka sen sɛbɛ ta ka jɔ gatigijɔyɔrɔ la.
n'a m'a yɛrɛ bonya, a muso b'a bonya cogo di?
cɛlasigi bɛ kɛ hahako ni fisifasa la cogo jumɛn?
an bɛɛ bɛ bɔ ka taa baro kɛ, wa diɲɛlatigɛ gɛlɛya b'an bɛɛ kan; nka k'i ka so kɛ npɛribɔyɔrɔ ye, ani barola, ka denbaya dahirimɛ don dulɔji la k'o min, aa!
o ye k'i yɛrɛ min dɛ, k'i ka denbaya min a fɛ.
<sp> Naamu<sp> - Ne tɛ se ka sigi muso kolon ka daga n'a ka mankan bununbunun cɛ la, n ta ka cɛn!
ɲɛmada min bɛ muso in na, kɔlɔkɔlɔ tɛ, w'a ɲɛna ka ca.
n'o don a t'i magan.
a ɲɛ b'a muso ɲɔgɔnw na o!
<sp> Maayazan<sp> - Tɛnɛman!
kana ko minɛ a kunnana ma, n'o tɛ ɲɛ tɛ sɔr'a la, sango k'a furakɛ.
ne flɛ sisan, yɛrɛfɔ tɛ dɛ, mun na n tɛ n kun don laada shu ninnu kɔrɔ?
u bɛ maa ka diɲɛlatigɛ so ju tigɛ k'a fir'i kan.
n siranna o ɲangata de ɲɛ ka ban.
sɔrɔ tɛ n ye, se tɛ n ye, mun bɛ n bla ɲɛmada la fɛrɛbaatɔw fɛ, ka n tacɛn?
kɔrɔ wɛrɛ bɛ n ka ban in na: ni bɛɛ tora maaw naamu fɛ, ko laada bɛ boli bɛɛ kan, wajibi n fana ka don a da fɛ, n kana kɛ bolonkɔni taamaseere ye, jenin dun bɛ nin ɲangata in kɛlɛ k'a dagakisɛ blen bɔ faantanjama da la?
n'a bɛ kɛ sababu jugu ye k'a ka diɲɛlatigɛ digi bɔgɔ la k'a sɔrɔ kɛ maaya sɔfilenya ye.
Naamu n'a ka denbaya coronnen flɛ o dingɛ de kɔnɔ.
k'i ta musalaha ni na u fɛ, hali k'i piripiri!
Naamu, i n'i muso, a bɛ jigi ɲɔgɔn na gansan.
maaya sanin kun fla de donnen bɛ maa caman kan cɛnni na tan.
ne bɛ min dɔn a na, yan'a bɛ baga ta ɲɔgɔn kanma, k'a dimi bɔ, a' tɛ bere ta sabulasa in kanma?
n k'a fɔ an tɛ bere t'a kanma?
o, san'an ka hakilila d'i muso ma, an b'a ɲin'i fɛ i k'i taasi, k'i banha, k'i ninyɔrɔ gosili da daga ni lanɔgɔ sa juguba in kan, n'a b'a la ka sɔrɔntanjama wɔshi dun, k'a hakili dun, k'a galabu dun!...
don dɔ, Maayazan ko a muso Ɲamantan ma, u ka taa bɔ Koli n'a muso Sɔgɔna na, u faman'u ma.
u taara bɛn baro ma, a wusulen.
a tun bɛ maaya cogocaga sira caman kan: furusa caman, jogojuguya jiidili, denmisɛnw ka bajanbila...
kɔrɔfɔ tun dabɔra Naamu n'a muso ka furusa de kan.
<sp> SOGONA<sp> - Cɛw mana wuli, u n'a fɔ ko muso nɔba bɛ furusa la, ka d'a ka hakili dɔgɔya n'a ka manamanako ni basigibaliya kan.
si t'a fɛ ka don cɛnni tɔgɔ kɔrɔ.
o ko cɛn bɛ dɔn cogo di?
<sp> KOMAN<sp> - Musow yɛrɛ de ka ko ka ca.
w'a hakilima ka dɔgɔ kosɛbɛ.
a bɛɛ ko nafoloba de, ani masiri, manamanatlonkɛ.
o se tɛ cɛ min ye, e na se k'o muso sugu mara?
<sp> SOGONA<sp> - Nin kɔni ye shuw k'a fɔ ɲɔgɔn ma banbaatɔ.
cɛ min bɛ denw bɛɛ ladamuni n'u kɔlɔsili doni fili muso kan ka girin bɔlɔn fɛ, wali ka shu ban npɛribɔ ni ko wɛrɛ la, n y'a dɔn o hakili man dɔgɔ!
denw bɛ bajanbla, k'u jogo cɛn, ka denbaya bla cɛnnisira kan, ka cɛ to girin na, wali baro banbali.
<sp> koli<sp> - Ayi sa!
musow ka baro ba kelen bɛ yen, kisɛ jumɛn kelen b'o la?
a caman ye popapo ye, wali cɛlagosibaro, yan'u k'u hakili jakabɔ furu ɲɛni ni denbaya ladamuko ɲuman kan!
<sp> Ɲamantan<sp> - Mun bɛ cɛw bali ka fɔlɔ k'o hakili ɲuman misali jira?
ni kuma in tora tan, minɛyɔrɔ si tɛ sɔr'a la.
yani ko bɛɛ ka to cɛkunda ni musokunda, ni bɛɛ tun bɛ bɛn baro la kɛnɛ kelen kan, ka maaya taabolo kuuru ɲɛ ɲini, o tun tɛ na fusaya.
o tɛ na ni tlennenya ni dannaya ye?
wa cɛ ni muso, bɛɛ tun na ladamu kelen ye.
<sp> KOMAN<sp> - O bɛ bɛn cogo di?
muso n'a furukɛ ka sigi baro da kelen na, ka kuma minɛ ɲɔgɔn da, a laban, u tɛ na don ɲɔgɔn kun?
<sp> SOGOMA<sp> - Ni hɔrɔnjɛ don, ko bɛɛ gasi bɛ sigi, fɔnyɔgɔnkɔ man kan ka y'a la.
fo ni ŋaniya ni kuntlenna tɛ kelen ye dɛ.
ayiwa sa o, jenin dun bɛ na denmisɛnw ladamu?
sɔn bɛ muso la, sɔn bɛ cɛ la, maaya jogo cɛnnen don, a bɛ ka cɛn ka t'a fɛ.
<sp> koli<sp> - Dinyɛ kɔni tiɲɛna bi ko tɛ!
aw ko ɲɛcogo b'a la wa?
<sp> KOMAN<sp> - Maa seko tɛ, fɛn bɛɛ n'a tuma don...
<sp> Maayazan<sp> - Kuma b'a fɛ ka fereke.
ne ko, denmisɛn o, maa kɔrɔba o, muso o, cɛ o, an bɛɛ tɛ maaya den ye dɛ?
ni babangebaa de ka kan ka den ladamu, o tuma, maaya ka kan k'a denw ladamu.
an ma tl'an ci la.
maaya dun ye mun kelen ye?
denmisɛn ni maa kɔrɔba, cɛ ni miso, nin bɛɛ jɛlen de ye maaya ye.
maaya sigicogo k'a danfara musokunda, cɛkunda, denmisɛnkunda, hɔrɔnkunda, jɔnkunda, ɲamakalakunda, nin ye cɛbaara ye dɛ, nin ye musobaara ye dɛ, fusabaantiya kuntan danmantan... , o lahalaya tɛ bɛnsenma ye, a tɛ se ka k'o ye, sabu, sɛrɛ dɔ ka daamu foroko don, dɔ ka bɔnɛ foroko don.
wa ka jelibaya to daamu tasuma golobali la fɛrɛbaatɔw dɔrɔn ye, laada tere jugu tonkun na funti sɔrɔntanjama sɛlɛ kan.
Sogoshudun ye dugaw ka laada ye, o laada wulibaliya, gansan tɛ koyi, fo ni shuw ɲɛn'u yɛrɛ ma sa!...
<sp> Maayazan<sp> - Hatɛ!
Hakilima dɔ ka kuma don: taasi kɔlɔn, a ji tɛ ja, wa bɛn ni jigiya wɔshi, wasa sinji don!...
Maayazan y'i sar'a somaaw na, ko a bɛ t'a sen bɔ a kɔnɔ kɔrɔ.
a ni nana da o dugutaa kan, a ma ɲɛ taali kɔ.
nka maa shi tɛ kun kelen dɔn a la, a taayɔrɔ kɛrɛbɛtɛ.
<h> Jigizan<h> <c> (Zan l'espoir)</c> <c>
Miirizan, Ɲɛnizan, Sɔrɔzan, Maayazan, nin Zantɔgɔ naani wulila ka t'u kunfɛ tan.
Jaa, u bɛɛ tun ye dɔ de komɛn, ko doma don.
u kɔnɔko kɛra kelen ye ka sɔrɔ u ma sara ɲɔgɔn na.
maaw b'a fɔ u ma minkɛ ko fatɔw don, a kɛr'u kelen-kelen bɛɛ kɔnɔ ko ko fla don: kelen, sɔrɔntanjama bɛ kunmayɛlɛma bana na, kelen, olu t'u yɛrɛ ma.
n'a y'a sɔrɔ de sɔrɔntanjama de kɛnɛ tɛ, o ye bana kolo girin ye olu ni kan; n'a y'a sɔrɔ dun olu de kɛnɛ tɛ, o y'a danmako ye, min ka kan ka furakɛ.
n'a ma ɲɛ ko jama ma se k'olu kɛnɛya, u ka kan ka jigi ɲini.
an ka Zan naani ninnu wulikun flɛ ka Jigizantɔgɔ in sɛgɛrɛ Jigisigi, o ka k'u ma jigi ye.
u si setuma ma janya ɲɔgɔn na.
Jigizan ye don da u ye.
u maa duuru ka ɲɔgɔn ye.
o kɛr'o cogo la.
dunan ninnu kelen-kelen donn'i ka diɲɛlatigɛ n'i ka sigi konyɛ na k'a lakali bɛɛ ɲɛna.
<sp> Jigizan<sp> - A' ka bana kelen in bɛ ne yɛrɛ kun kan.
n yɛrɛ tun mɛnna jiginyini na; aw maa naani minnu flɛ nin ye, a' ye jigi bɔ, jigiya ɲɔshi wala; nka fo a ka dan de!
- Ne ye Maako ni Farima den ye ka bɔ Ɲanina.
n fa salen, n ba nana furu Blaŋalamatɔgɔ dɔ ma Shujuru dugu la.
n nana n ba senfɛ o cogo la.
Sufiw ni kunmayɛlɛmanenw ko n tere man ɲi; nka n mana don ŋalatɔgɔ foroko kɔnɔ, a bɛ yɛlɛma.
o waleya nana kɛ n da la dagakisɛ blen ye, fo n bolila ka taa n kun dogo' Kokɔrɔnin, n mɔmuso bara, n fa ba kɔni.
n sigira yen ka ɲɛnatigɛ, n wulil'o de la sa ka na Jigisigi.
u bɛɛ sigilen tora ka waati kɛ, u b'u taasi...
Miirizan sɔrɔla k'i kan to:
<sp> Miirizan<sp> - Ni n ye Jigizan ka kuma faamu, an shi kelen tɛ jigi bɔ.
an k'an maa duuru ni jama ka waleya taamashiyɛn kɛ bolo n'a bolonkɔninden duuru ye dɛ.
ne ka kɛ sin laban ye, Ɲɛnizan, e ka kɛ cɛmancɛbanan kɛrɛfɛta ye, ka Sɔrɔzan kɛ cɛmancɛbanan ye, ka Maayazan kɛ jagaseere ye; Jigizan, e na kɛ bolonkɔnindenkunba ye, nika jama kɛ bolo ni tɛgɛfura ye.
bɛlɛ flɛ nin ye duguma.
bɛɛ k'i jija ka bɛlɛ in ta n'i taamashyɛnnabolonkɔnin ye.
Miirizan y'a shi flɛ n'a sin laban ye kolokoto.
u bɛɛ dɛsɛra co.
- Ni bolonkɔninw jɛra dun?
a flɛ, bɛlɛ talen ye nin ye ɲɛtugu ni ɲɛyɛlɛ...
nin jiribolo in flɛ nin ye.
bolonkɔninden jumɛn bɛ se k'a poron!...
u shi...
W'u ni tɛgɛfura kɛlen flɛ k'a poron ŋani!...
nin daa kolo gɛlɛn in fana flɛ, u shi tɛ se k'a ci...
u tɔ bɛɛ k'o la: hatɛ!
<sp> Jigizan<sp> - Ni n ma fili, an ka bana shi dɔnna ka ban, flanin bana don: jama ni tɛ saha abada k'an to fatɔya la.
o tuma, an ka jama sɛgɛrɛ, an ka jɛ ka doroko a ɲɛ ma.
<sp> Miirizan<sp> - A' ye tɔ n ka kuma kelen fɔ a' ye, an k'o to an hakili la: N fa de y'a fɔ n ye, n bɔtɔ so.
<sp> Maayazan<sp> - N bɛ hakilima dɔ fana ka kuma da o kan, an k'a ke sinsinbere ye: ko jigisa tonkunblen tɛ funti fatɔ fa-shu kaburu kan, fo maa foroko fa-shu!...
<st> ɲɛbila</st>
k'a d'a kan ko tɔndenjamana bɛɛ y'a kandi ko a bɛ fara Kabilatɔn kan ka hadamaden josiraw n'a ka hɔrɔnya bɛrɛ lakana ani k'u waleya diɲɛ bɛɛ kɔnɔ,.
<st> Sariyasen fɔlɔ:</st>
<st> Sariyasen 2n:</st>
<st> Sariyasen 3n:</st>
<st> Sariyasen 4n:</st>
mɔgɔ si tɛ kɛ jɔn ye, wali bolokɔnɔmɔgɔ.
<st> Sariyasen 5n:</st>
<st> Sariyasen 6n:</st>
<st> Sariyasen 7n:</st>
<st> Sariyasen 8n:</st>
<st> Sariyasen 9n:</st>
<st> Sariyasen 10n:</st>
<st> Sariyasen 11n:</st>
1. Ko mana da mɔgɔ la, i tɛ minɛ sɔntigi ye fo kiiri k'i jalaki bange kɛnɛ kan i lapasalisira bɛɛ tiimɛnen kɔ.
2. Mɔgɔ te ɲangi k'a da kɛwale wali fili kan kɛwaati y'a sɔrɔ si tɛ jamana kɔnɔ wali jamanaw ni ɲɔgɔn cɛ min b'o jate ko jugu ye.
<st> Sariyasen 12n:</st>
<st> Sariyasen 13n:</st>
1. Bɛɛ ka kan ni taa-ni-ka-segin ye i fɛrɛ ma, ani i sigiyɔrɔ sugandili jamana kɔnɔ.
2. Mɔgɔ tɛ bali ka bɔ i ka jamana wali jamana wɛrɛ kɔnɔ, ka tila ka segin i ka jamana kɔnɔ.
<st> Sariyasen 14n:</st>
1. Bɛɛ jo don ka bɔ mafiɲɛya kɔrɔ ka taga i kun kalifa yɔrɔ wɛrɛ, wa o jamana wɛrɛ man kan k'i jɛ kalifayɔrɔ la.
2. I man kan n'o josira ye n'i nɔminɛkun ye ko jugu kɛli de ye jaati forobasariya la walima kɛwale minnu bɛ Kabilatɔn kuntilenna n'a daliluw sɔsɔ.
<st> Sariyasen 15n:</st>
1. Mɔgɔ bɛɛ ka kan ni kabilaya ye.
2. Bin tɛ kɛ mɔgɔ si kan k'i jɛ kabilaya la, wali k'i bali ka kabilaya falen.
<st> Sariyasen 16n:</st>
1. Cɛ ni muso si mana se furu ye, siyako t'o la, kabilako t'o la, diinɛko t'o la, u ka kan ni furu ni denbaya ye.
2. Furu tɛ se ka siri ni cɛ ni muso ma diɲɛ n'a ye faasi.
<st> Sariyasen 17n:</st>
1. I kelen na o, jɛ kɔnɔ o, mɔgɔ bɛɛ ka kan ni tɔgɔlafɛntigiya ye.
2. Bin tɛ se ka kɛ mɔgɔ kan k'i tɔgɔlafɛn minɛ i la.
<st> Sariyasen 18n:</st>
<st> Sariyasen 19n:</st>
<st> Sariyasen 20n:</st>
1. Bɛɛ sago bɛ ka jɛ dilan, ka ɲɔgɔnyew kɛ.
2. Mɔgɔ tɛ jagoya ka don jɛ la.
<st> Sariyasen 21n:</st>
1. Bɛɛ ka kan in jɔyɔrɔ ye i faso koɲɛw ɲɛkun na, i yɛrɛkun wali i dungɔlamɔgɔ sugandilen fɛ.
2. Bɛɛ ka kan ni jɔyɔrɔ ye, ɲɛnawoloma t'a la, i ka jamana forobabaaraw la.
<st> Sariyasen 22n:</st>
<st> Sariyasen 23n:</st>
2. Baaraw mana kɛɲɛ, saraw ka kan ka kɛɲɛ; mɔgɔ ma bɔ mɔgɔ la, bɛɛ ka kan o la.
3. Mɔgɔ o mɔgɔ n'i bɛ baara la, i ka kan ni sara sɛbɛ ye min bɛ i n'i ka denbaya sutura hadamadenya na, ani maaya lakanasira tɔ fɛn o fɛn n'a kun bɛ.
4. Bɛɛ jo bɛ ka mɔgɔ wɛrɛw fara i kan ka kaaratɔnw dilan, wali ka don baaratɔnw na, yaasa k'i nafasiraw makara.
<st> Sariyasen 24n:</st>
<st> Sariyasen 25n:</st>
2. Bange ni denya ka kan ni dɛmɛn ni ladonni kɛrɛnkɛrɛnnen ye.
<st> Sariyasen 26n:</st>
1. Mɔgɔ bɛɛ ka kan ni kalan ye.
2. Ladamunni ka kan ka ɲɛsin mɔgɔ bɛrɛya yiriwali ma, hadamaden josiraw matarafali ni hɔrɔnya bajuw sinsinni .
3. Bangebagaw fɔlɔ de sago bɛ u denw ladamucogo sugandili la.
<st> Sariyasen 27n:</st>
1. A bɛ bɛɛ sago la k'i ni don jama ka faamuyasiraw la, ka bɔ masiriw nunma, k'i ni don dɔnniya yiriwawalew la ani ka bɔ a hɛɛrɛ nunma.
2. Bɛɛ tɔgɔ n'i ka nafa ka kan ka lakana i ka dɔnko ni sɛbɛnko ni masiriko baara kɛlenw na.
<st> Sariyasen 28n:</st>
<st> Sariyasen 29n:</st>
1. I ka hadamadenya yiriwali sirilen be maaya jɛkulu min na, o ka ci b'i kan.
2. Dan si tɛ josira taama ni hɔrɔnya tɔnɔnbɔ la, fo sariya ka dan sigilen minnu kun ye ka tɔw josiraw ni hɔrɔnyasiraw gasi sigi, ani tilennenya ni basigi ni jama ka hɛɛrɛ tɛ taga wajibi minnu kɔ sariyafanga kɔnɔ ka olu tiimɛ.
3. O jow ni hɔrɔnyasira ninnu tɛ boli cogo si la min be Kabilatɔn kuntilennaw n'a daliluw kota.
<st> Sariyasen 30n:</st>
jɔyɔrɔ fɛn o fɛn dantigɛlen ye nin Dantigɛkan in kɔnɔ, Fanga wali jɛkulu wali mɔgɔ kelen si jo tɛ k'o minɛ yamaruya ye ka sira taama, wali ka wale kɛ, min kun ye hadamaden josira ni hɔrɔnyasira jiralen ninnu tiɲɛnni ye.
<h> Mieru Baa ka maana.<c> Le récit de Mieru Baa</c> </h> Ayiwa!
an bi Fanta Maa de fɔ, Kolima Maa.
a ba ye Fanta ye.
ba sinamuso ye Kolima ye.
n ba Kolima, o ye Jɛnginɛ muso dɔ ye, Jɛnginɛ Sangafe.
Fanta jamu, o ye Cinyɛnta ye.
Cinyɛnta Fanta jamu y'o ye.
ba Fanta, à taara dɔgɔ ɲini.
a sera dɔgɔnyiniyɔrɔ la, jinɛkɛ bɔra tu kɔnɔ, ka n'a kumanyɔgɔnya.
Un!
jinɛkɛ ko a ko i na den sɔrɔ, a ko n'i ni ne jɛra...
Ayiwa!
a k'o tɛ baasi ye!
a ko Ayiwa, alamisa, n kunbɛn, n bɛ yɔrɔ min na, n bin'a f'i ye bi: Joron-Kula.
u b'o de wele ko Joron-Tuma.
N'i sera Joron-Kula, an bɛ ɲɔgɔn ye.
a ni Jinɛkɛ in nana jɛ Joron-Tuma, alamisa fɛ.
den mana sɔrɔ furu kɔnɔ, furu den don wo!
jinɛkɛ jɛr'a fɛ. A ye den in sɔrɔ, den ye kalo kelen kɛ.
ka kalo fila kɛ.
ka kalo saba kɛ.
ka kalo naani kɛ.
ka kalo duuru kɛ.
ka wɔɔrɔ kɛ.
ka wolowulan kɛ.
ba Fanta ko, a ko ne degunna.
a ko nin den kelen in, a ye n degun dɛ!
den nan'i to a kɔnɔ, a ko: "I kana degun koyi.
ne ye jinɛ de ye.
fa-faa Jo, Ba-Faa Jo, Kɔntɔrɔn bɛ n fɛ."
ba Fanta ko bisimila.
a ko: " Nka ne da ti se ka nin fɔ maa ye."
ba Fanta y'i sigi o la.
kalo wolowulan tɛmɛna.
ka na kalo segin se.
kalo tan.
Arajaba kalo, a tile tan ni fila don, ka bɛn ni araba ye, a ko "Fanta taa jala kɔrɔ bi: n bɛ wolo bi.
a ko wolo?
A!
a ko n bɛ wolo bi koyi!
Ala nan'a to a ka sebaya la, Fanta jiginna.
a ko awa Fanta, i jiginna.
i ɲɛ yɛlɛmɛ: I ka jala ju filɛ.
Fanta ye jala ju filɛ.
a y'a sɔrɔ daga kelen bɛ yen.
den y'i dalen to a ma: A ko nin ye bama jigi daga ye.
a ko bisimila.
a y'a sɔrɔ wɔlɔsɔ bɛ yen.
ayiwa nin ye donso wɔlɔsɔ ye.
Fanta ko bisimila.
a y'a sɔrɔ fa-faa jo bɛ yen.
a ko Ba Fanta, a ko nin ye fafaa jo ye.
a ko Ba Fanta! A ko ba faa jo ye nin ye.
a ko bisimila, baasi té.
fa faa jo, ani ba faa jo, olu bɛ ne fɛ.
cɛsirilan nana n bolo.
n bi dajɛ cɛman, dajɛ musoman, ne b'a faa bi.
a yɛrɛ wulila.
a ye dajɛ cɛmannin faa, k'o kɛ a ka kɛlɛkɛlɛ ji ye.
k'o ale Fanta Maa!
Jinɛ-Sen-Kelen Den Maa!
Jatorola Maa.
ale ye jinɛkɛ bɔnɛ ye.
Ale, fa faa jo b'a ale bolo, ba faa jo b'a bolo.
a ye wulunin fila in ta, ka kelen tɔgɔda ko Wulaju, ka kelen tɔgɔda ko Mananju.
Mananju, Wulaju!
o tuma, nin kɛra kɛlɛkɛlɛ ji in ye.
o tuma, Ba Fanta, a kɔnɔma, ntori, ɲinɛ nin bɛɛ kabar'a la...
a ko den wo den bɛ ne kɔnɔ ne t'a si dɔn koyi.
ni den in wolola, a bi na kɛ min ye, a bi na kɛ min ye, ne t'a dɔn.
ɲinɛw ko n'a wolola, den in de bi na kɛ jinɛden ye koyi.
ntoriw ko n'a wolola, den in de bi kɛ jinɛden ye koyi.
A! Ba Fanta ko, a ko tiɲɛ don.
Ala nan'a d'a yɛrɛ ma tuma min, den in nana kɛ o jinɛden kelen ye.
o jinɛden kelen, a kɛr'o ye.
ko bisimila, baasi tɛ.
o kɛra tuma min, Fanta wulila.
den in kɔni, a bɛ jala kɔrɔ yen.
u k'an ka taa a nɔfɛ.
u taar'a nɔfɛ.
den yɛrɛ wolo fa, o de tɔgɔ ye Jɛnginɛ, Jɛnginɛ Sangafe.
o tuma sa, o kɛra tuma min na Ba Fanta, a wulila.
cɛkɔrɔbaw sera.
u taara den nɔfɛ, musokɔrɔbaw yɛrɛ taar'a nɔfɛ.
u nana ni den ye.
den nana.
den nana so o min na.
kabin'a dɔgɔkun dafa, fo ka na se a ŋunuma ma, ka na se a ka taama ma.
den dalen bɛ.
a dalanyin bɛɛ lajɛlen nan'a da ra.
ɲin wo ɲin n'o bi na maa de ra, o bɛɛ dafalen nan'a da ra.
ayiwa den dɔgɔkun dafara ka n'a kalo kelen dafa.
ka n'a kalo fila dafa.
ka n'a kalo saba dafa.
ka n'a naani dafa.
ka n'a duuru dafa.
ka n'a wɔɔrɔ dafa.
a ko n bi taa kungo yaala.
a ko e wololen kalo wolowulan, e bi taa kungo yaala?
a ko Fanta Maa!
o ye kabako ye dɛ!
Ee! A ko n bi taa kungo yaala.
a ko i m'a dɔn ne ye jinɛden de ye wa?
Ne, fa faa jo bi ne bolo.
ba faa jo bi ne bolo.
Kɔntɔrɔn bɛ n bolo.
Dusukɔrɔngasa bɛ n bolo.
bama jigi bɛ n bolo.
Sɔnkuntigɛ bɛ n bolo.
Binyɛkuntigɛ bɛ n bolo.
kale Ɲangatan Nikɛnɛkaraba, o bi ne Fanta Maa bolo.
a k'o bi ne min bolo, ne ti se ka siran fɛn ɲɛ.
Ala k'i kunnawolo, ka kungo ɲɛmalo i ma.
ntɔn !
a nana n'o ye.
Aa! Ba ko a ma, ko Fanta Maa!
a ko e ma dɔwɛrɛ faa ntɔn kɔ?
Ee! A ko n'i bi donsoya kɛ, i bi fɔlɔfɔlɔ ntɔn de la dɛ!
a ye ntɔnw faa.
o don dugujɛ, a taara: Piri-Para!
a y'a kɛ dimɔgɔfaa ye.
A! Ba Fanta ko a ma: A ko nin te se ka dun koyi!
nin bɛɛ ye dimɔgɔ ye: Ò! a ko n'i bi donsoya kɛ, i b'i fɔlɔ dimɔgɔw de la.
Fanta Maa, a tor'o la.
o dugujɛ, a taara.
ko ba Fanta, a ko n ye sonsan faa bi.
a ko i ye sonsan faa bi?
a ko n ye sonsan faa.
ba Fanta, a ko tiɲɛ don.
a ko Fanta Maa.
i ye sonsan faa bi.
i ka kungo diyara.
a taara se kungo kɔnɔ.
a ye yaala kɛ, ka yaala kɛ.
a y'a sɔrɔ ntori kelen bɛ bwadingɛ kɔnɔ, a y'o ntori faa.
Ntoriw kulela: U k'an m' a fɔ wa?
kabini a kɔnɔma b'a la, an ko ni den in wolola, nari bi don anw da ra.
a y'o ntoriba faa.
o dugu jɛra, a wulila, a taara yaala.
a ye kɔnyinɛ sɔrɔ dingɛsen na.
a y'o kɔnyinɛ faa.
a y'an ban!
Jinginɛ Maa!
Kuna-Jamu Ture!
baga Jamu Nikɛnɛ-Bɔnɔ! A y'anw ban koyi!
a nana gan, sogow la. A ganna sogow la.
Dajɛw, sigiw, a gann'u la.
Kɔnɔw, a gann'u la.
a wulila, o tuma sa, o kɔni sa, a kɛra tasuma ye sa.
sogo ma to tun!
kɔnɔ ma to tun!
sogo ni kɔnɔ bɛɛ kulela n'a tɔgɔ ye, ko ee!
Denkelen y'an ban koyi!
ayiwa o kɛra tuma min na, sogo bɛɛ wulila. Ka sɔrɔ ka taa kungo kɔnɔ ko wulɛɛ dɔ, wulɛɛ wulɛɛ fantan, wulɛɛ bantan, u taar'o la Un!
n'an ma Fanta Maa nɛgɛn, foyi t'a tɔ n'an bi dumini sɔrɔ ka kɛ koyi.
Suruku ko, a ko ne bi t'a nɛgɛn.
o ko ne bi taa a nɛgɛn.
waraba ko, i ti se k'a nɛgɛn, bari, e ɲɛ tɛ da kolokurun kan.
a n'i dɔnnya.
u k'o k'i sɛgɛnnabɔ.
waraninkalan ko, a ko ne bi taa a nɛgɛn.
u ko waraninkalan e ti se k'a nɛgɛn koyi.
o kɔ, waraba ko, a ko ne bi taa a nɛgɛn.
u ko, aa!
kɔrɔ waraba, u ko, e ti se k'a nɛgɛn koyi.
Fanta Maa n'i dɔn.
o tuma, tinba nan'i kan to: Tinbaw bɛnba, Soma! Soma ɲama ka jugun; Ɲamakalabaana ! Ɲamakalabaana !
ɲama fa faa jo, ɲama ba faa jo, o ko sinɛnin ma: Ne bi e yɛlɛmɛ i k'i kɛ muso ye, i ka taa Fanta Maa nɛgɛn.
sinɛ y'i yɛlɛmɛ k'i kɛ muso ye. A taara Fanta Maa nɛgɛn.
a mana se dugu min na, kamalenbaw bi girin.
i y'a dɔn kamalenba bɛ yɔrɔ bɛɛ n'u ye muso ɲuman ye: Bɛɛ bi girin.
nin ye ne ka dunan ye!
ee, a ko ne t'i ka dunan ye koyi.
ne ye Fanta Maa de ka dunan ye.
a wulila o la ka sɔrɔ ka se f'a sera Fanta Maa ka yɔrɔ la.
ba Fanta, o sigilen bɛ gwa da la, o bi dumuni tobi.
o ko i dan ka segin!
Somɔɔw ka kɛnɛ?
Somɔɔw bɛɛ ka kɛnɛ?
a ko n bi bɔ wulɛɛ.
a ko wulɛɛ?
Ahan, a ko wulɛɛ.
a ko dugu de bɛ yen o ye wulɛɛ ye wa?
a ko n nana kɛ Fanta Maa de ka furumuso ye.
minɛn jigin bulon kɔnɔ sanni Fanta Maa ka na.
a ko a taalen bɛ kungo la, ka na.
n'a nana, i bi fur'a ma cogo min na, an n'a ka furu kɛ.
Fanta Maa nana.
a bi na tuma min na a bi na ni bama ye.
bamaden kelen b'a bolo.
kɛmɛ fila nana ɲɔgɔn sɔrɔ kolo min kan n'a ma kolo ci, a na buba jɛnsɛn.
ba y'i kanto: A ko Fanta Maa, kungo ma diya bi dɛ?
a ko n ma foyi sɔrɔ bamaden kelen kɔ.
Ò, a k'o kɛ na ye.
Dunanmuso nanen bɛ fɔ i kɔ.
a ko bisimila!
Fanta Maa ye dunan muso sɛgɛrɛ.
a ko i dan ka segin.
Dunanmuso ko bisimila, ne kɔni nana n bi kɛ e furumuso ye.
"Un!
ba ko, a ko Fanta Maa! A ko e ye ne den ye!
i ye jinɛ den ye.
i ye dakabana den ye.
i ye jakaana den ye.
a ko, nka n'i ye nin muso in furu...
a ko muso tɛ danna fɛn ye koyi!
bi maa muso!
muso in nanen bɛ i nɛgɛn koyi.
sogo don!
a ko Ba Fanta, sogo jumɛn?
a ko a kɛra jinɛ ye, a kɛra mɔgɔ ye, ne furumuso don.
ne bi nin furu koyi!
A! Ba Fanta ko, bisimila, baasi tɛ.
n' i b'a furu, an k'a kɛ ten.
o kuma kɛra tuma min na, bisimila, a ko muso wo! I tɔgɔ ye di?
a ko n tɔgɔ ye Fatumata.
a ko i ka minɛn ta, i ka taa n ka cɛso kɔnɔ.
muso y'a ka minɛn ta ka taa cɛso kɔnɔ.
Fanta Maa ye a ka bama sogo dun.
a fara tuma min, a ye muso sɛgɛrɛ, u tilenna yen.
su kora. Muso ko: A ko Fanta Maa ma, a ko ne tɛ foyi dun wulu sogo kɔ koyi.
a ko bisimila, baasi tɛ. N'i bi wulu sogo de dun, n bi Mananju faa bi, k'o kɛ i ka dunan fana ye.
a ye bere ti Mananju kun, a y'o faa.
a y'o kɛ muso in ka dunan fana ye.
sogo ye se ka sogo dun wa?
o taara d'a ma tuma min na, Fanta Maa wulila.
a ko n bina taa kungo la.
muso in ye kolo tɔmɔ ka bɔ bu la nin ka sɔrɔ ka o bu, k'o cɛ ka t'o kɛ dingɛ kɔnɔ, ka kolo kurun dama fili.
sinɛnin taara tɛm'a ka binnyimi fɛ.
ba y'i ɲɛ bɔ kaara wo fɛ ka sinɛnin lajɛ. Sinɛnin y'i yɛlɛmɛ ka kɛ sinɛ ye. A bi bin ɲimi.
Fanta Maa natuma bi na se tuma min na, a donna so kɔnɔ, a taar'i da.
Fanta Maa ye sinɛ sennɔ ye a ka bulonda la. O y'o ta fo dukɛnɛ na.
o ko A! a ko Fatumata! A ko ne ye sogo sennɔ ye bi.
ne tun taara yaala.
ne dun ma sogo ye. Ne ye sinɛ sen nɔ ye bi koyi.
a ko bi cɛw ti da maa la.
a ko n'o tɛ, kabini ala ka ne da, n ma kɛ sogo ye.
wa n fa tɛ sogo ye, n ba tɛ sogo ye.
Ee! A ko e bi na ne bɔnɛ n ka ɲuman na dɛ!
ne ka e kanu, ka na furu i ma, i bi na segi ka...
an k'a dabila.
o dugujɛ, a ye Wulaju minɛ, a y'o yɛrɛ kun ci po!
a y'o di muso in ma.
muso in y'o kolo tɔmɔ k'a bɔ bu ra, ka sɔrɔ ka bu kɛ dingɛ kɔnɔ ka kolo fili.
Fanta Maa taar'a ka kungo yaala la.
a taar'a kungo yaala la, a nana tila kungo in yaala la.
a natɔ, a ni sinɛ sennɔ ye ɲɔɔn ye fo kungojan kɔnɔ, fo ka na s'a yɛrɛ dukɛnɛ na.
a ko Fatumata, a ko ne ye sinɛ sennɔ ye fo kungojan kɔnɔ bi, n y'a sennɔ ta f'an ka bulon da la.
a ko sogo ma s'e ma yan?
a ko sogo ma se n ma yan.
a ko n y'a f'i ye cogo min na.
Ee! A ko ne na taa.
a ko bari e b'a fɛ ka ne bɔnɛ n nikɛnɛnyuman na.
ee, a ko n t'i faa. A ko e ye maaninfin yɛrɛ de ye.
ba ye nin bɛɛ kolo tɔmɔ k'a kɛ faa kɔnɔ k'a bila.
ba y'a dɔn bi na wo...
kabi Ala ka diɲɛ da, muso tɛ maa n'a m'i nɛgɛn.
fɛn bɛɛ banna sa.
don dɔ, Fanta Maa ani muso in dalen bɛ.
i y'a dɔn n'i ye kɔɲɔ muso furu, e n'i bolo d'a kan.
i n'a berebere.
a tora k'a berebere.
muso ko i bolo ta ka bɔ n kan!
kakala kɔrɔ! Jabaatɔ kɔrɔ!
a k'i ye fɛn kɛ.
a ko bari... I ni sogow mana ɲɔɔn sɔrɔ, i bi mun ni mun kɛ?
Ee! A ko n n'o fɔ i yɛ!
a ko Fatumata, ne ni sogow mana ɲɔɔn sɔrɔ, ne bi n yɛlɛmɛ ka n kɛ jirikurun ye.
Òhɔn: a ko n y'o mɛn.
a ko ne ni sogow mana ɲɔɔn sɔrɔ don min, ne bi n yɛlɛmɛ ka n kɛ baabaa-tonkun ye.
Òhɔn! A ko n y'o mɛn.
a ko, ayiwa Fatumata, ne ni sogow mana ɲɔɔn sɔrɔ don min, ne bi n yɛlɛmɛ ka n kɛ zaara tu ye.
a ko n y'o mɛn.
Fanta Maa, n y'o mɛn.
Kolima Maa n y'o mɛn.
Jɛnginɛ Maa n y'o mɛn.
nin diyara n ye haali!
Eh! A k'i ni sogow mana ɲɔɔn sɔrɔ tun dun?
a ko n bi n yɛlɛmɛ ka n kɛ bɔbin ye.
Ayiwa, baasi tɛ.
o kɛra tuma min na, a ko baasi tɛ, a wulila.
a ko unhun!
Fatumata, n ni sogow mana ɲɔɔn sɔrɔ yɔrɔ min na, n bi n yɛlɛmɛ ka n kɛ walawala jɛ ye.
a ko halibi i ma kuma.
a ko Fatumata, n'o bɔr'a ra, ni n ni sogow ye ɲɔɔn sɔrɔ yɔrɔ min na, a ko n bi n yɛlɛmɛ ka n kɛ sebeden kelen ye, fo n bi n lengelanga jɛ kɔnɔ.
ne Fanta Maa, ne Kolima Maa, Jatororabɔnɔ, Waajibi bɛ n bolo, Fa faa jo bɛ n bolo, Ba faa jo bɛ n bolo, Kɔntɔrɔn bɛ n bolo, Waajibi, sonfaga nanbara, Sonkuntigɛ, biɲɛkunkaraba, Kale ɲangata, ani ni-kɛnɛ-bɔnɔ.
muso y'i to yen, a yɛlɛla.
kan'i kɔnɔnako fɔ muso ye koyi.
Fanta Maa dɔra yen.
a dɔra yen!
a ma fɛn fɔ tun.
Musonin ko sini shɛ mana kasi, a ko ne bi taa.
a ko shɛ mana kasi i bi taa?
a ko, ɔhɔn!
a ko bisimila, baasi tɛ.
n yɛrɛ na t'i bila n biranw fɛ yen.
fajiri donon kasira. O ko: n den! n den-den-den!
a y'a ka donso sɛbɛnw ta.
sɛbɛn dɔw b'a fɛ: N'a bi n'o don, f'a ka kule de.
sɛbɛn dów b'a fɛ, n'a bi n'o don, f'a k'i jan de.
a ye nin sɛbɛn in bɛɛ ta.
muso nan'i kanto: A ko tuu!
a ko n tigɛr'i la!
a ko: jaa e tɛ donso masa ye.
i ni maa wɛrɛ ti taa taama, fo ne muso ganan kelen, e de bi taa sɛbɛn ta, k'i b'o don i kan na.
ka taa ne bila sira.
he!
mun bi n'e sɔrɔ yen?
Jaa, e ye siranbaatɔ de ye.
a y'a ka sɛbɛn bɛɛ bɔ.
Biri-bara-biri!
a y'a ka marifa ta, a y'o d'a kan na.
i bɛ marifa jumɛn ta?
marifa ye janfafɛn ye.
i ma na taa wuli, ni marifa nana wuli, anw ni ɲɔɔn cɛ an masalatɔ.
a ti na ne bɔnɛ n ni na wa?
Fanta Maa y'i to (yen).
a wulila.
Kolima Maa wulila.
a ko n ye marifa sɛmɛ.
a y'a ka sigidulɔki ta. O n'a kulusi, o n'a banfula, a y'o ta k'o don a ra.
nin bɛɛ takun ye ne kelen kama ye!
Fanta Maa, a y'o yɛrɛ bɛɛ bɔ.
muso ko, i ye min dɔn, n'i bi taa ne kɔni bila n baw ni n faw fɛ yen, npogo de siri koyi.
o yɔrɔnin na sa, hali n'a yɛrɛ maa ma fɛn fɔ a ye, a yɛrɛ sɔmina.
a ye npogo sɔɔri.
a ko nka ne bi taa.
ni tile ganna, ka se walakan tile la, daa fila bɛ n ka so kɔnɔ, a bi taa o filɛ: N'a ye kelen sɔrɔ, fɔlɔkɔ duurunen b'a la, duge-duge-duge, n bɛ ɲani na.
n'a ye kelen sɔrɔ jolikɛnɛ b'o ra, ni fɛn tɛ n bolo, ne bɛ fɛn bolo.
o tuma, a bi se ka n magɛn: Wulaju bɛ yan.
Mananju bɛ yan.
ba Fanta ko, a ka taa!
a ko n bi duga k'i ye, jinɛfɛn! A k'i tɛ maa den ye wo!
i ye Jɛnginɛ kɔni den ye, i sɔrɔla furu kɔnɔ, nka i ye jinɛden de ye.
maa min bi bɔnɛ kɛ, ka bɔnɛ kɛ, ka cɛw faa, ka musow faa, ka cɛw faa, ka jinɛw faa.
nin Fanta Maa in, donsoya buruju: A bɛɛ sɔrɔla ale bolo koyi.
a Kakɔrɔ Jigi wo, i Bani Ɲɛnɛma wo, a bɛɛ fɔra nin kɔ.
Fanta Maa ka donsoya bi kɛ tuma min na, o y'a sɔrɔ Sunjata, o ka donsoya ma kɛ. O y'a sɔrɔ Dankaran Tuman, o ka donsoya ma kɛ. Dankaran Guasa, o ka donsoya ma kɛ. Kanbe Buari, o ka donsoya ma kɛ. U ta balima muso, Koronwɛ, o ka donsoya ma kɛ.
nin ye buruju de ye, tariki don !
Jinginɛ Maa wulila.
a ko muso ma sa: N bi t'i bila.
u ye sira minɛ.
u taara se yɔrɔ dɔ la, u y'a sɔrɔ dajɛw sennɔ bɛ yen.
Aa a aa! Fanta Maa ko.
a ko n ka marifa tora so. N'o tɛ nin dajɛ minw sennɔ ye, n tun n'a nɔbɔ ka taa dɔ kɛ n ka biranfo fana ye.
ne yɛrɛ fa ka sokɛ kwalenw sennɔ don.
u nanen bɛ an ka foro de filɛ.
Fanta Maa ko: bisimila, an ka taa!
u bɔra yen.
u taar'a sɔrɔ warabaw sennɔ bɛ sira kan.
Fanta Maa ko, a ko n tununa!
a ko warabaw sennɔ filɛ nin ye.
ni ne ka marifa tun bɛ yan, ne tun na taa nin wara in dɔ kɛ n ka biranfana sogo ye.
ee, a ko wara sennɔ tɛ nin ye.
wulukɛ kamalen minnu bɛ n fa fɛ.
a ko n'Ala sɔnna, a k'u nanen don an ka forow filɛ.
o tuma sa, Fanta Maa, u tora ka taama.
u taara se kɛnɛjɛ ra.
muso nan'i kanto: A ko i bolo bir'i ɲɛ dala, i k'i ɲɛ datugu.
ayiwa...
maa tɛ na i biranna kɔni na...
n bi taa finiw ta ka n'i fɛɛrɔ fo wɔlɔ.
o!
a taara.
a sera sogow ma.
a ko sogo o sogo, a ye wuli!
Fanta Maa y'a kɔrɔ.
fa faa jo bɛ Maa bolo.
ba faa jo bɛ Maa bolo.
Kɔntɔrɔn bɛ Maa bolo.
waajibi b'a bolo.
Sɔnkuntigɛ b'a bolo.
o b'a bolo.
maa ti sa f'i ka ɲangatan de, k'i ni tigɛ dɛ!
N'i ye maa salen kɔni ye, i na ɲangatan fɔlɔ dɛ.
o de ye kale-ɲangatan ani nikɛnɛ-karaba ye.
ayiwa Fanta Maa wulila.
a y'a ɲɛ datugu.
muso in wulila.
a taar'a fɔ sogow ye.
u ye yen sɛgɛrɛ.
u nana s'a ma.
Sani sogo wɛrɛ ka s'a ma, ntori de ser'a ma fɔlɔ.
o don, fɔlɔ fɔlɔ fɔlɔ fɔlɔ, sogow ni mɔgɔ de tun bi kuma.
ntori ko: A ko Fanta Maa!
a ko e ni kununwo, anw ni bi.
i ye ntori ban.
i ye ɲinɛ ban.
i ye sigi ban.
i ye mali ban.
i ye bama ban.
i ye dajɛ ban.
i ye jɛtara ban.
Bala, i y'a bɛɛ ban.
sogo si tɛ diɲɛ na n'i ma min ban sa.
nka ala y'i d'an ma bi dɛ.
e k'i ye jakaana maa ye, anw de ye jinɛden ye.
Fanta Maa kunkolo birilen tora.
Kew !
min man'a sɔrɔ fan min, o k'a b' i bolokurun ci a kun.
wara k'u k'a to ale bolo, ale kelen b'a faa.
sigi k'u k'a to ale bolo, ale kelen b'a faa.
ayiwa sama k'u k'a to ale bolo, ale ka tan ko kelen, ale ka mɛrɛnkɛ ko kelen bi kun Fanta Maa na wa ?
" maa y'i yɛlɛmɛ o yɔrɔ-nin na, k'i kɛ jirikurun ye.
u ko sinɛnin, e min taar a nɛgɛn, n'i m'a yɔrɔ jir'an na, an bi i si ni diɲɛ fara.
A! Sinɛ ko, ne tɛ se ka...
ne tɛ se ka fɛn wɛrɛ fɔ a ye, nka jirikuru in min y'a kɔrɔ, o y'a ye dɛ.
nka n bi kelen kɔni fɔ a' ye.
o tuma, bɛɛ k'i yɛrɛ ɲini.
o kɔ, u y'u kɛ o jirikurun kan.
a y'i yɛlɛmɛ, a y'i kɛ baabaa tonkun ye.
Aa!
u ko: sinɛnin!
a tunun'an na koyi.
baabaa tonkun in min y'a kɔrɔ, o y'a ye.
u girinna.
Paw !
a y'i yɛlɛmɛ!
a y'i kɛ zaara tu ye, Waaju !
a y'i k'o ye.
u ko sinɛnin wo!
a tununn'an na koyi!
a ko waaju kelen in min dɔlen filɛ, n'a b'i lengelanga, a k'o y'a ye.
u y'o sɛgɛrɛ.
a y'i yɛlɛmɛ ka b'o sawura la.
a y'i yɛlɛmɛ, a y'i kɛ bɔbin ye; Bɔbin ju kelen, gongon dili bi bɔ min na, a y'i k'o ye.
u ko sinɛnin wo! an m'a ye koyi.
Ee! O ko bɔbin min y'a kɔrɔ, o y'a ye.
u girinna. U y'e bɔbin nin sɛgɛrɛ.
a ma se k' a sɔrɔ.
a yɛlɛmɛna.
a y'i yɛlɛmɛ k'i kɛ walawala jɛ ye.
u ko: ɛɛ, sinɛnin wo, Maa in tunun'an na koyi!
Ee! A ko kɛnɛjɛ in min y'a kɔrɔ, o y'a ye.
A! u ko tiɲɛ don.
a tununa.
u b'o la, u y'u ɲɛjan jɛ kɔnɔ, wulɛɛ kɔnɔ.
u y'a sɔrɔ sebe dɔlen bɛ.
u ko sinɛnin! Fanta Maa taara mini?
ee, a ko a ye nin min ye, n'a bi n ɲinink'o la, sebenin min ye...
o kɔni y'a ye.
u ye sebe sɛgɛrɛ.
a y'i yɛlɛmɛ k'i kɛ misali ye.
kɔ rɔ Mare!
ba ra Mare!
dansɔkɔ !
mari ko: A ko ne taatɔ ye koyi!
ɲɛ ye bɔnɛ kɔmi-kɔmi.
tulo bi bɔnɛ firifiri.
a ku jugu bi bɔnɛ yɛgɛyɛgɛ!
Jele b'a fɛ. Wɔlɔsɔ b'a la la!
a ɲɛsen man ɲi, a kɔsen man ɲi.
o ko ne taatɔ ye.
a bɛɛ y'a dɔn a taara.
wara ko, a ko an man kan ka taa: Ni cɛ ye cɛya kɛ, i b'i dɔ de k'a kɔnɔ koyi.
a taara, a ma taa.
anw kɔni t'a dɔn.
nka an bi dumuni kɛ an ka jɛ in kɔnɔ bi.
o kɛra tuma min na, Fanta Maa, ayiwa, a ɲanina.
sonsannin ka sɔrɔ ka n'i dɔ: Ee! A ko file de t'i bolo.
Fanta Maa: tufiye-tufiye!
i bɛ ɲani na bi dɛ!
o ye sonsannin kan ye.
Ayiwa, a ba ka sɔrɔ ka taa daaw kɔnɔna filɛ.
o ko ne den bɛ ɲanina bi.
o tuma, a ye Wulaju kolo tɔmɔ, ka Mananju kolo tɔmɔ, ka kɛ faa kɔnɔ, ka tasuma don a kɔrɔ, k' a wuli wuya-wuya-wuya k'a fili ɲɛgɛn-fɔlɔ fɛ.
kale ɲangatan!
kale ɲangatan tɛ dɔwɛrɛ ye bosokan na koyi!
o de ye ko saya; Saya ɲangatan.
o de y'o ye.
saya ti se ka maa sɔrɔ n'i ma ɲangatan.
Òhɔn!
kalenyangatan.
ni kɛnɛ karaba.
o tuma a wulila.
a ko Wulaaju a ye wuli, a ka Fanta Maa nɔ ta.
Mananju, a ye wuli k'a nɔ ta.
a ye siramɔnyɔn bɔrɛ ta, ka tabadaa ta, k'o siri Wulaju kan na.
Mananju, ka tamakalaw siri o kan na, ka dɛgɛkun kelen, k'o siri u kan na.
a ko a ye wuli a ka Fanta Maa nɔ ta.
wuluw nɔ ta fɔlɔkɔ u bi taa, suruku ko, "ee! A ko: kungosogow!
a ko a t'a to an ka taa?
a ko n ɲɛ bɛ fɔlɔkɔ la...
u ko bɔ an kun na!
siranbaatɔ wo!
e ye siranbaatɔ de ye!
an ye maa min faa, kaban!
o bi maa bɔ i ja kan cogo di?
Fanta Maa dalen bɛ.
a ma fɛn fɔ, fo wuluw nana s'a ma.
wuluw nana s'a ma tuma min na. A yɛlɛla: kati kati!
a yɛlɛla tuma min na, Èe Suruku ko, a k'o bɛɛ rɔ ta, a ko kungo sogow ne taatɔ ye nin ye koyi: Nin y'a yɛlɛkan ye.
mun yɛlɛkan y'o ye?
Sabaatɔ ye se ka yɛlɛ wa?
an y'a faa kaban.
o tuma, Fanta Maa, a nana taba min: Bokoyi!
o ye taba minkan ye, siramɔnyɔn sisi bɔ kan ye.
hali an ka fɔlɔ tuma cɛkɔrɔbaw, n'u bɛ taba min, u b'a kɛ: bayi!
sisi bi taa san fɛ.
a wulila, a ye ji suuru kɛ.
bɛɛ y'o dɔn: O ye dɛgɛ ye.
a y'a min, O! A ko wuluw ma sa: A ko n hinɛna!
Suruku ko: he! A ko taba minkan in min bɔra: " Bokoyi!
Bakayi!"
a ko ne labure-nama bi na taa koyi.
ni ne ma taa, a ko a k'a dɔn Fanta Maa bi na koyi!
waraba ko n'i y'i sen fila fɔ ɲɔɔn kɔ, n n'i si ni diɲɛ fara.
Suruku tora ka kule ten.
o kɛra tuma min na, Sonsannin ko: A k'a y'a dɔ: Ne bina misiri wele a ye.
alaa wa kibaru!
ale sonsannin!
maa bi fɛn dɔ kɛ, i t'a foni ko dɔn.
dɔ bi sɔgɔma bin ɲimi, o ti wuladala bin ɲimi.
dɔ bi wuladala bin ɲimi. o ti su fɛ bin ɲimi.
i bi dabali dɔ siri, i t'a kɔnɔko dɔn.
Suruku ko: aa! A ko nin tɛ misiri wele kan ye.
Sonsanni! ni min don, a fɔ an ye!
Fanta Maa ka sɔrɔ ka wuli.
waajibi Sonfaga!
sonfaga nanbara!
Binyɛkun karaba!
baga min b'a fɛ, o ye waajibi ye.
o tuma donsow ka boliba, o fɔlɔ fɔlɔ: Fa faa jo; Ba faa jo; Kɔntɔrɔn! Dusukɔrɔngasa.
o ye donsow ka boli fɔlɔ ye.
Fanta Maa tun tɛ maa den ye koyi!
dakabana den tun don.
fo dugukolo ka wuli, a ɲɔɔn tɛ bɔ donso la. Wa donso yɛrɛ t'a ɲɔɔn wolo.
bari ale de ye mali ɲɛnɛman minɛ, ka karafe don a da, ka yɛlɛn a kan.
ka karafe don mali ɲɛnɛman da!
ka yɛlɛn a kan!
ka na Nanun, ni ka sɔrɔ ka n'a Nanun fɛrɛ la, ka na mali da k'a kantigɛ.
ale de y'o kɛ.
ale Fanta Maa, ale de ye Bama-Ngala-Ɲama kɛlɛ Ɲanu.
a y'o kɛlɛ tuma min na, a y'o Bama-Ngala-Ɲama min kɛlɛ, maa o maa bi Bama-Ngala-Ɲama fɔ, i t'a dɔn ni ne Mieru Baa tɛ.
o maa tɛ yen!
Bama-Ngala-Ɲama ?
maa min b'a fɔ iko Mieru Baa?
bari ne y'a minɛ n mɔkɛ da, ɔhɔn!
o kɔ, n mɔkɛ, a ye Fanta Maa ba ye; Ɲani Maa Bayɔ!
a y'o ye.
Alahu taala!
masa ngala taala, Denkala Masa, o de ye Tiga falen.
ko sanji de y'a falen.
n'o tɛ sanji m'a falen dɛ.
Ala de y'a falen.
o kɛra tuma min na, Fanta Maa, a ko wuluw ma: A ye wuli! An ka sogow sɛgɛrɛ!
u ye sogow sɛgɛrɛ sa.
Ayiwa, bɔnɛ bina dabɔ dɛ! Kɛlɛ bina dabɔ dɛ! Ko bɛɛ bina dabɔ!
o yɔrɔnin na, Fanta Maa wulila.
a ye sogow sɛgɛrɛ.
Fanta Maa bi ŋunuma.
Fanta Maa taara se sogow yɔrɔ.
u sera kɛnɛ kan.
a yɛrɛ b'a yɛrɛ majamu sa.
kabin'a ko "ou!" wuluw ma, a ko a bi shuari kɛ kinin bolo, ne bi shuari kɛ numan bolo.
a bi shuari kɛ kinin bolo, a bi shuari kɛ numan bolo.
Dɔnkili!
maa ye shuari kɛ kinin bolo, a ye shuari kɛ numan bolo.
a ye shuari kɛ kinin bolo.
a ye shuari kɛ numan bolo.
Wulaju y'a kan kari.
Fanta Maa bi shuari kɛ kinin bolo, a bi shuari kɛ numan bolo.
a bɛ shuari kɛ kinin bolo, n ni ka minɛni kɛ numan bolo.
Mananju y'a kan kari.
Wulaaju y' a kan kari.
a ye sogo ban.
a ko: Wulaaju!
kabi ala ka diɲɛ da, muso ye janfafɛn ye.
a bi n'o di n yɛrɛ ma.
n b'a kunkolo kɛ gakuru sabanan ye.
fo ka taa diɲɛ wuli, muso ti cɛ janf'a kɔ.
u ka sɔrɔ ka sinɛnin minɛ, ka Fanta Maa sɛgɛrɛ.
u ka sɔrɔ ka na so.
Sonkuntigɛ, biɲɛkun karaba, kale ɲangatan, ni kɛnɛ karaba, Jinɛden !
i Sangafe!
a jamu ye Sangafe.
i Sangafe, i Sangafe, i Sangafe!
o yɔrɔnin na, a ko marahaba n ba!
o! A k'i ɲɛnina kɔni!
a k'i ye tiɲɛ fɔ.
a ko ayiwa, sinɛ bɛ n bolo.
a k'o kɛ gakuru sabanan ye.
Kolima, a y'o kɛ gakuru sabanan ye.
u ka sɔrɔ ka sinɛnin kunkolo kɛ gakuru sabanan ye, ka daa sig'a kan.
daa sigir'a kan tuma min na, a ka sɔrɔ ka sa.
daa bi sigi jɔni kan n'i ma sa?
o yɔrɔnin na, a ba sinamuso, sinamuso dɔ in, o jamu ye: Nbamusa-Faaro.
dɛnɛn Sinyan, Kaminyɔnnyɔnɔn.
o ye Farotaw bɛnbakɛ ye, Mun maren Farota, Mun maren Farota, O de bɔr'o la.
Konu-Masaran Farota, o ye ba sinamuso ye.
o Masaran Farota, o faso, o ye Konu ye.
Konu min filɛ Jooron ni tilebi cɛ.
ba Fanta, o faso, o de ye Jooron ye.
Jooron Sangafelakaw minun bɛ yen, ni u bɛ Sosen.
Jooron ni Sosen bɛɛ ye bakelen fakelen ye O!
o kɛlen sa, Fanta Maa ka sɔrɔ ka sinɛnin kɔni ban tan.
o tuma, u ka nɛgɛnni yɔrɔ in, u ka donsoya yɔrɔ in, a banna nin yɔrɔ in na.
nin bɛɛ jɛlen kɔ sa, Fanta Maa ni Bamakala, u bi na ɲɔɔn sɔrɔ cogo min na...
Bama-Ngala-Ɲama fɛnkɛnɛkaraba!
minun k'u bi Bama-Ngala-Ɲama fɔ, u t'a dɔn.
Bama-Ngala-Ɲama, a ye donsoden silamɛyakɛmɛ de faa!
Jooron kumandan, a ka so bɛ yɔrɔ min na, o ni tilebin cɛ, Jooron ni Kominɛ cɛ, Fanta Maa ka daa kelen bɛ yen.
Dusukɔrɔngasa Marabaa-jasa ra, Fanta Maa, a ka daa kelen bɛ yen.
Dusukɔrɔngasa Nanun, min filɛ Banin kɔnɔ, a ka daa kelen bɛ yen.
tu min filɛ Nanun sanfɛ, a ka daa kelen bɛ yen.
a ka sange-bolo, a ye balansan denmisɛn nin ju bɔn ni k'a turu, k'a ka sange sir'a la.
o y'a ka donsoya sange ye.
a bɛ Nanun ni san cɛ.
o ye diɲɛ bɛɛ dɔnko ye.
Zoforew kɛlen bɛ ka karante don jɛ min kɔnɔ Banin kɔnɔ, ko maa tɛ sogo faa.
o de ye wulɛɛ ye, o yɔrɔ don, ɔhɔn !
a wulɛɛ filanan, o ye Faya jɛ ye, Faya min bi taa Bamakɔ fanfɛ.
sogo tun tɛ sɔrɔ yen fiyɛ!
a tɛ ban ye!
o jɛ sabanan, o bɛ fo Jɛnɛ fanfɛ.
Halibi, donsow bi taa sogo ɲini yen ni mɔbili ye.
n bɛ Fanta Maa fɔ i ye bi, i k'a dɔn.
n y'a sɔrɔ n mɔkɛ fɛ, k'a sɔrɔ n fa fɛ.
Fanta Maa, i n'a bɛɛ mɛn bi.
a jɛ de tɔgɔ ye Yaasɔngɔ.
a fili yɔrɔ in bɛɛ, Yaasɔngɔ.
Yaasɔngɔ alikari!
Yaasɔngɔ alimami!
Yaasɔngɔ alikari !
a bɛ Koa ni san cɛ.
a bɛ Kulense ni san cɛ.
a bɛ Dɔngɔ ni tilebi cɛ.
a bɛ Susa ni dankan cɛ.
a bɛ Gomino ni dankan cɛ.
a bɛ Tie ni dankan cɛ.
a bɛ Fana ni dankan cɛ.
hali bi, ni bosow bɛ na fɛn o fɛn kɛ, u na Yaasɔngɔ fɔ.
o bɛɛ ye Fanta Maa ka ɲininkɛ yɔrɔ ye.
donso bɛɛ buruju bɔr'a bolo koyi!
Uhun!
donso o donso n'i bi donsoya kɛ jamana in na, Fanta Maa sababuya don.
hali bi, bosow ti se ka ɲinan a kɔ.
hali sisan, an bɛ nin yɔrɔ in min na, ni kolo y'i minɛ, n'i y'a tɔgɔ fɔ, a na jigin.
Bama-Ngala.
a wulila sa, à bina taa Bama-Ngala kɛlɛ.
a ye dégɛ susu k'o bil'a kun.
ka basi bɔ, k'o bil'a kun.
i y'a dɔn n'i sera maa ma; kɔngɔbaatɔ, a na dɔ f'i ye wo.
Bama-Ngala tun ye Nanun dugutigi ye.
dugutigi de tun b'i yɛlɛmɛ k'i kɛ bama ye, ka taa maaw minɛ.
Musɔkɔrɔnin bɛ yen, o y'a balimamuso ye.
o tɔgɔ ye Naasa.
Fanta Maa jigiyɔrɔ taara kɛnyɛ n'o ye.
u ye tile kelen kɛ: A ye dɛgɛ d'a ma, ka basi d'a ma.
musokɔrɔ ko, a k'i ye ne bonyɛ!
o! A ko n y'i bonyɛ.
Èhɛn! A ko... ɛ, n térikɛ! A ko e nakun ye min ye, a ko i m'a fɔ n ye!
a ko n ma fɛn f'i ye.
a ko n nakun tun ye Bama-Ngala de ye.
n b'a sɔrɔ cogo o cogo, n t'a dɔn.
a ko ne yɛrɛ balimakɛ don!
n b'a d'i ma!
i y'a dɔn muso ni janfan ma ban dɛ?
balimamuso bin'a balimakɛ janfan kɔngɔ na, dumuni kɔsɔn !
nka n b'a bɛɛ farasa fɛn d'i ma.
a ko n'ala ye alamisa se an kɛnɛ ɲɛna, i bi taa a ɲini.
a ko nka, ni i bi taa, i mina se n ɲiniyɔrɔ ra, a bi donsow ni maaw minɛ yɔrɔ min na...
a ko yɔrɔ don, n'a bi na, a ko a bi... soso bil'i la.
soso !
i b'i fifa: A b'a don maa bɛ yen.
n'a bɔr'o ra, a bina ntɛɛ bil'i la.
a b'a dɔn maa bɛ yen.
a ko n'a bina, o kɔ, a b'i yɛlɛmɛ, ni ka sɔrɔ, dimɔgɔ, k'o bil'i la.
o bɛ biibaabii min fɔ, e b'i bolo firi-fara-firi, a b'a dɔn maa bɛ yen.
n'o nana bɔ yen... A ko a bi na wuli o la Bama-Ngala...
Fanta Maa ko: a ko bisimila.
a ko e kɔni k'i ta bɛɛ fɔ.
a ko n'a bi na o na, a ko Bama-Ngala a bi dibi don, ka dibi don ka dibi don.
hali n'i y'i bolo kɛ tan, a k'i t'a ye.
a ko n b'o bɛɛ fura d'i ma.
dimɔgɔ ta o, soso ta o, n b'an bɛɛ fura d'i ma.
a ko dibi in... I mina nin fura in kɛ k'i ko, dibi bi fara.
a ko ni dibi farara, a ko i b'a ye o tuma: Kɛnɛ bi bilen k'a kɛ ŋɛnyɛŋɛnyɛ ŋɛnyɛŋɛnyɛ!
yɔrɔ bɛɛ bi bilen.
a k'o y'a sɔrɔ a yɔrɔ man jan i la koyi...
a ser'i ma.
a ko n'o bɔr'a ra, a k'a bi na o ra, ka na kɛnɛ kɛ fiɲɛ-ɛ-ɛ-ɛ-ɛ-ɛ... I b'a fɔ tile den sun bɔra.
a k'o yɔrɔ ra a ser'i ma.
ɔ, a ko n bɛ nin bɛɛ fura d'i ma.
i k'i ko a ra.
Naasa ye nin bɛɛ fura di Fanta Maa ma.
Kolima Maa!
fa faa jo!
Sonfaga!
Nikɛnɛ Karaba!
Tanpila a ni Jatanpila!
Fanta Maa wulil'o la. A dɛnnen bɛ.
Bama-Ngala y'i kun bɔ.
a nana se tuma min na, a ka sɔrɔ ka wuli ni bwa ye.
Fɔlɔmɔgɔw tun bi kɛlɛ de kɛ ni...
marifa tɛ dɛ! Bwa don !
n'o tɛ marifa tun ma da u tile la, kala, a ni biɲɛ.
n'o tɛ marifa tɛ dɛ!
marifa in kɔni kɛra kɔsan in de ye, bamanan tile.
n'o tɛ kala don.
n'u m'a dɔn, bɔbɔw, o ni mɔsiw, u bi kɛlɛ kɛ ni kala min ye. O de ye diɲɛ fɔlɔ ye.
o de tun ye kɛlɛkɛfɛn fɔlɔ ye.
o kɛra tuma min na, a wulila, a y'a ka biɲɛ sigi bama kan.
bama kulela.
Ee! A k'i ye n bɔnɛ n ni na.
a ko ne m'i bɔnɛ dɛ: E yɛrɛ de y'i yɛrɛ bɔnɛ.
o y'a sɔrɔ bama in taalen bɛ kɔɲɔmuso kura minɛ: A tun tɛ foyi minɛ kɔɲɔmuso ni kɔɲɔmuso kɔ. A bi na yɛlɛn n'o ye sanfɛ.
o! A bi na yɛlɛn n'o min ye sanfɛ, nin y'a sɔgɔ.
o tuma a kulela.
a kulela a ko i ye n bɔnɛ n ni na.
Fanta Maa ko a ko ne m'i bɔnɛ i ni ma, i yɛrɛ y'i yɛrɛ bɔnɛ.
bama nana sa tuma min na, Fanta Maa ye bama ku tigɛ, k'a yɛrɛ sen na sabara bɔ, k'a kun na fugula bɔ.
a ye sogo ku tigɛ ni muru min ye, o tan, k'o bɔ.
i y'a dɔn maa de b'i ja yɛlɛmɛ..
dugu jɛra.
u taar'a sɔrɔ bama ku bɛ dugutigi ka da ra.
kule bɔra.
tabale gosira.
ko sogoba min tun bi maaw faa, a ku bɛ yan.
sanu b'a ra!
f'a bi mana!
han!
u taar'a filɛ.
donso caman sɔrɔl'o yɔrɔ la minnu k'olu ye bama faabaa ye.
donso kamalenba tɛ yen wa?
Ò! Maaw bɛ donsoya la, u tɛ fɛn faa. U mina bin ka jɛ faalen sɔrɔ kungo kɔnɔ, u ko n y'o faa.
o bɛɛ ye nkalon ye koyi!
min y'a kɛ, o dalen bɛ so kɔnɔ wo!
fɛn o fɛn nan'o ra, ka n'i sen don Fanta Maa ka sabara ra, n'a ma bonya min ta ma, a bi dɔgɔy'o ta ma.
min mina na n'a ka muru ye, ka n'o don a ka muru tan ma, n'a ma bony'o ta ma, a bi dɔgɔy'o ta ma.
u b'a fɔ k'e tɛ.
musokɔrɔnin nan'i kanto: A k'o bɛɛ n'a ta, a ko dunankɛ dɔ bɛ ne fɛ yen, a ko a ti taa a k'o rajɛ?
u taar'o wele.
o ye Fanta Maa wele, Kolima Maa!
Jatorora Maa!
Tanmakanna ani Jata Makanna!
Katari kobo, yeke ba Umaru!
Sɔnfin ni sɔnbaanɛ!
Sannyuman Jigibaanɛ!
filaninw ka Koninba!
Fanta Maa wulila, a ye nin bɛɛ jɛlen ye.
a y'i sen don à ka sabara ra, k'a ka muru don a tan na ka sɔrɔ ka wuli.
a ko ale Fanta Maa, ale Kolima Maa, Jinginɛ Maa, jinɛ-senkele den Maa, a b'ale bolo.
Banin maa bɛɛ kulela sa.
o tuma n bi na ɲama dalilu f'a ye Banin kɔnɔ.
Èhɛ ɛ ɛɛ̀ ɛ ɛ!
Seku Hayidara! O sɛbɛn!
Banin ɲama, a sɔrɔra Fanta Maa de fɛ.
o sɔsɔbaa tɛ jamana in kɔnɔ.
sunaa ɲama, a sɔrɔla ale de fɛ.
musokɔrɔnin ka sɔrɔ ka furamugu d'a ma o yɔrɔ bɛɛ ra.
a ko n'u y'i sɔsɔ, n bɛ nin furamugu in d'i ma; I ka taa a bila Nanun ni tilebin cɛ, k'a bila woyo fɛ.
a bi falen, ka kɛ jiri ye.
maa o maa n'i y'a den kelen dun, wa ntigin min man'a den dun, maa o maa y'o ntigin dun, sunaabana b'i minɛ.
fɛn wɛrɛ m'a kɛ, u ye Fanta Maa janfa min kɛ, ani musokɔrɔni ka dabali.
nin kɛra Bama-Ngala faa sababu ye.
Bama-Ngala Ɲama Fɛnkɛnɛ Karaba, muso de y'a di wo!
i mina kɔrɔ o kɔrɔ, i mina kɛ fɛn o fɛn ye, kan'i kɔnɔnako bɛɛ fɔ muso ye dɛ.
N'i y'a f'a ye kɔni, don dɔ la, i bɛ bolo la.
i kɛra maa si wo si ye, n'i y'i kɔnɔnako fɔ muso ye kɔni, ayiwa, i bɛ bolo la.
Òhɔn - O yɔrɔnin banna.
Fanta Maa salen kɔ, ngɔnifɔw de ye nin pasa in da a kan.
fo ka taa jinyɛ wuli... Hali n'an bɔra nin jinyɛ in na ka taa jinyɛ wɛrɛ la, Fanta Maa tɔgɔ kɔni tɛ tunu koyi.
a tɔgɔ ti tunu abada.
a dun bi kɛ tuma min na, o y'a sɔrɔ masakɛ minw bɛ jamana kɔnɔ: Kaminyen masa; Kaara masa; Sibila masa; Ti masa; Taa masa.
o ye Duguba ye: Jirew ta bɛnbakɛ.
Taraore minwn bɛ Kaara; Taraore minwn bɛ Kaminyan; Taraore minwn bɛ Sibila; Taraore minwn bɛ Ti, Ti min filɛ Jooron yɔrɔ ra.
halibi Fanta Maa ka waleya, Sɔnkɔlon b'a kɛ, Sɔnkɔlon min filɛ Jooron yɔrɔ ra.
a boli bɛ yen.
wa an ka jamana bɛɛ, nin cogoya in don.
donsoya bɛɛ, a bi kɛ nin de kan.
Mari, maa wo maa b'a faa, ni i ko: "Lɛnbɛ Fari badabafiyɛ!
a ɲɛ bi bɔnɛ kɔmi!
a ku jugu bi bɔnɛ kuca-kuca!
ɲɛsen ye bɔnɛ sen! Kɔsen ye bɔnɛ datugu!
Jele b'a da ra; Wɔrɔsɔ b'a da ra.
sonfaga !
alaama buyu-bɛyɛ!
fula misi gɛngɛnbali!
Kɔba woyo, taa ni n ye!
Baba woyo, taa ni n ye!
ba cɛma kuru ncini. Kɔ cɛra kuru belebele!
ɲɛ kelen ye tile tan ka tunun ye, kelen ye tile tan ka yɛlɛn ye!
masa buru b'a bolo.
o ye mari ye Fanta Maa de ye karafe don o ra, ka sɔrɔ ka na n'a ye, ka n'a kantigɛ Nanun fɛrɛ la.
a ka daa dɔ filɛ Marabaa-Jasa ra.
daa dɔ filɛ Nanun san fɛ.
balansan fila bɛ yen.
Fanta Maa tun ye dakabana den de ye.
jinɛ den do.
wa bosoya buruju bɛɛ bɔr'a bolo.
donsoya buruju bɛɛ bɔr'a bolo.
jɛgɛ kɛnɛ wo, ni fɛn wɛrɛ wo, a bɛɛ buruju bɔr'a bolo.
hali n'i y'a fɔ boso kɛmɛ ni mugan ɲɛna, u n'o fɔ.
ni bi tɛ, n'i sera Banin kɔnɔ, n'i k'i jamu ye Sangafe, u bi kɔrɔtɛ kɛ k'i faa.
ka d'a kan, ale de ye Bɛndugu ɲama don jamana kɔnɔ.
nin ye Fanta Maa ban yɔrɔ ye.
﻿<h> KONATE - ALADƐN NI JINƐMORI LANPAN</h> Aladɛn tun ye cɛmannin salabaatɔ dɔ de ye.
a tun t'a ba lamɛn.
a tun bɛ tile ban dugu kɔnɔ yaala la n'a tɔnɲɔgɔnw ye.
don dɔ, ka Aladɛn n'a tɔnɲɔgɔnw to balontan na cɛ dɔ ko a ma: " Aladɛn, ne y'i bɛnkɛ de ye, nka i tɛ ne dɔn.
ne y'i ba dɔgɔkɛ de ye, nk'an farala kabini an fitinin barisa nson dɔw ye ne soɲɛ ka taa ni ne ye yɔrɔ jan.
Aladɛn ma da cɛ la, barisa a fa n'a ba si ma cɛ in kofɔ a ye.
cɛ sɔminna ko Aladɛn ka da a la.
o tuma a ko: " N den Aladɛn, na n nɔfɛ butiki in kɔnɔ.
ne bɛ taa fini kuraw san k'u d'i ma, bawo minnu b'i la, u nɔgɔlen don wa u tiɲɛlen don fana.
" u taara butiki kɔnɔ.
cɛ ye duloki kuraw san Aladɛn ye.
o diyara Aladɛn ye kosɛbɛ, a ko: " Sisan, n dar'i la, bɛnkɛ.
ni n bɛnkɛ tun t'i ye, i tun tɛna nin fɛnɲumanw san ne ye.
" cɛ ko: " Ne y'i bɛnkɛ yɛrɛyɛrɛ de ye.
na n ka nka so yɔrɔ jira i la, o kɔfɛ, an bɛ taa ɲɔgɔnfɛ, n ka taa n ɲɛda n kɔrɔmuso n'i fa kan.
" Aladɛn sɔnna cɛ ka kuma ma.
tiɲɛ yɛrɛ la, cɛ in tun tɛ Aladɛn bɛnkɛ ye; jinɛmori juguba de tun don min bɛ duguw yaala ka kojuguw kɛ mɔgɔw la.
Aladɛn ni jinɛmori jugu in taamara kosɛbɛ fo ka bɔ dugu kɔfɛ.
u ye furancɛjan fana taama dugu kɔfɛ.
Aladɛn nana sɛgɛn ka siran daminɛ.
a ye jinɛmori ɲininka: " N bɛnkɛ, an ka so yɔrɔka jan tugun wa ?
" jinɛmori ko: " Ayi, Aladɛn, an sera yɛrɛ, barisa a bɛ jiri ninnu kɔfɛ .
" u nana se jirituba lankolon dɔ m̀a, i tɛ foyi mankan mɛn yɔrɔmin na ni kɔnɔkasikan tɛ.
jinɛmori y'a jɔ kabakurun belebele dɔ ɲɛfɛ, k'a fɔ Aladɛn ye: " N den Aladɛn, ne ka so ni tɔw ta tɛ kelen ye.
n ka so bɛ dugujukɔrɔ.
kabakurunba in de y'a donda taamashɛn ye.
" Aladɛn siranna.
a y'a fɔ jinɛmori ye: " Benkɛ, ne bɛ ka siran.
n b'a fɛ ka segin n bangebagaw bara.
" jinɛmori y'a t'a tɛgɛ ma, k'a kan kɔrɔta k'a fɔ a ye: " N mana min f'i ye, i b'o de kɛ ."
Sɔɔnin, jinɛmori kulela siɲɛ saba: " Abarakadabara !
" o yɔrɔmin bɛɛ, kabakurun belebele tununna, ka soda dɔ jɔ a nɔna.
yɛlɛn-yɛlɛnnan dɔ bɛ ka jigin dugujukɔrɔ, mɔgɔ bɛ se ka min ye.
jinɛmori ko: " Aladɛn, i bɛ jigin dugujukɔrɔ.
i bɛ sendaɲɛ kɛmɛ kɛ, ka fara i kininbolo fɛ.
i bɛ sendaɲɛ kɛ tugun, o kɔ i bɛ far i ɲumanbolo fɛ.
i bɛ laban ka sendaɲɛ kɛmɛ kɛ, o kɔ ka fara i kinin fɛ.
i bɛ lanpan dɔ sɔrɔ i ɲɛfɛ.
i b'i ta, ka n'a di n ma.
n bɛna duloki kura caman wɛrɛw san i ye, o kɔ an bɛ taa i somɔgɔw bara.
" Aladɛn ko: " N bɛ siran, bɛnkɛ.
" jinɛmori ko: " Kana siran, n den Aladɛn.
n bɛ bololanɛgɛ in d'i ma, i b'a don i bolo la.
a b'i lakana.
sisan, jigin !
" Aladɛn jiginna dugujukɔrɔ yɛlɛn-yɛlɛnnan fɛ.
a fɔlɔla ka sendaɲɛ dan; jinɛmoro tun ɲagarilenba don sanfɛ, Aladɛn taara lanpan min nɔ fɛ; jinɛmori lanpan don.
jinɛmori ka fɛerɛ tun b'a kɔnɔ: ni Aladɛn nana ni lanpan ye, a b'a bɔsi a la dingɛ bɔda la, ka Aladɛn nɔni ka taa dugujukɔrɔ, ka tila k'a fɔ siɲɛ saba: " Abarakadabara !
" o tuma, kabakurunba bɛna dingɛ da geren Aladɛn ɲɛ, walasa a kana se ka bɔ tugun.
Aladɛn kɛlen ka farako saba kɛ, a ye lanpan ye, k'a ta.
o kɔ a yɛlɛnna.
jinɛmori y'a jɔlen to da la k'a f'a ye: " N den Aladɛn, lanpan di ne ma fɔlɔ, o kɔ i bɛ bɔ.
" Aladɛn tun ma da a bɛnkɛ nanbaratɔ in na.
a ko a ma: " Bɛnkɛ, ne b'a fɛ ka yɛlɛn ni lanpan ye n bolo.
" jinɛmori diminna ka kule: " Aladɛn, lanpan di n ma sisan !
" Aladɛn ko: " ne b'a fɛ ka yɛlɛn " Jinɛmori balala i kɔrɔ ka Aladɛn tan n'a sen ye, k'a labin dingɛ kɔnɔ.
a ko: " Abarakadabara !
" o yɔrɔnin bɛɛ, kabakurunba nana dingɛ bɔda geren.
jinɛmorikɛ y'a ka nijuguya yɛlɛ kɛ ka taa n'a yɛrɛ ye.
Aladɛn kɛra kasoladen ye, bawo a tun t'a dɔn a bɛ se ka bɔ cogo min dingɛ kɔnɔ.
Ala ni dibi bonya kojugu, Aladɛn ɲɛ tun tɛ foyi la.
a ka kasi daminɛ.
nk'a ɲinɛkalatɔ magara bololanɛgɛ la, jinɛmorikɛ ye min d'a ma, bololanɛgɛ ko a ma: " Min ka d'i ya, o fɔ n ye, n k'o kɛ !
" Aladɛn k'o tuma: " N'i bɛ se ka n labɔ dingɛ in kɔnɔ, o kɛ !
" ɲɛtugu-ka-yɛlɛ dɔrɔn, Aladɛn y'a yɛrɛ ye kɛnɛma n'a ka jinɛmori lanpan ye.
a bolila ka somɔgɔw sɛgɛrɛ.
a ba ko a ma: " Aladɛn, n den, sann'i ka taa baarakɛ, i tun taara bajanbilaya la dugu ɲɛfɛ.
i tɛna dumuni kɛ bi, barisa wari tɛ ne kun " Aladɛn sɛgɛnnenba taar'a da.
sanni a ka sunɔgɔ a ko: " A ! ni ne ka bololanɛgɛ tun bɛ se ka dumuni di ne ma sa !
" nka bololanEgE ma kuma.
Aladɛn ko: " A ! ni ne ka lanpan tun bɛ se ka ne dɛmɛ !
" lanpan ko: " Min ka d'i ye Aladɛn, o fɔ, n b'o d'i ma.
" Aladɛn ko a ma: " Diɲe dumuni dumanw bɛɛ di n ma, n k'o dun.
" o yɔrɔnin bɛɛ la, so fara suman suguya bɛɛ dɔ la.
a n'a den ye dumuni kɛ ɲɔgɔnfɛ, nka o y'a fɔ a ye, k'a kan'a ɲininka.
o cogo la, lanpan tun b'u ladumuni don o don.
denmuso cɛɲi dɔ tun bɛ faama bolo, a b'a fɛ ka min furu waritigiba dɔ ma.
faama den tun ka di Aladɛn ye kojugu.
Aladɛn y'a fɔ lanpan ye: " So min ɲɔgɔn tɛ diɲɛ kɔnɔ, o jɔ n ye, i ka sɔrɔ ka fa diɲe nafolobaw bɛɛ la.
" Aladɛn kɛlen k'a sago sɔrɔ, a taara faama denmuso ɲini furu la.
faama taar'a ɲɛda Aladɛn ka so n'a kɔnɔ nafolow kan tuma min, a ko: " Aladɛn, n bɛ n denmuso di e de ma ."
o cogo la, Aladɛn ye faama denmuso furu.
u yɛlɛmar'u ka sokura kɔnɔ.
jinɛmori jugu in y'a faamu k'a tɛna se ka lanpan in sɔrɔ tugun a si tɔ kɔnɔ.
kabini a tununna o la, mɔgɔ si m'a ye ɲɛ la bilen.
Aladɛn n'a muso n'a ba y'u ka diɲɛlatigɛ latɛmɛn hɛrɛ la, so ɲumanba in kɔnɔ.
Bwa.
-<sp> Benfa:</sp> Na yan, jɔɔna, i teliya sa.
-<sp> Sibiri:</sp> naamu.
-<sp> Benfa:</sp> T'i faw wele ka na: Musa ni cɛmɔgɔ ni Sori; ko ne mago b'u la sisan.
i teliya dɔɔnin han!
-<sp> Un Oncle:</sp> Muso kolon, i bɛ yan wa?
-<sp> Tɛnɛ:</sp> Cɛ kolonw, aw nana wa?
<c> (salutations)</c> -<sp> Oncle:</sp> Kɔrɔ bɛ yen?
-<sp> Tɛnɛ:</sp> A b'aw ɲɛ yen.
-<sp> Benfa:</sp> A y'aw sigi; sigi b'an fɛ.
<c> (salutations)</c> -<sp> Un Oncle:</sp> Ko di baasi tɛ du kɔnɔ?
-<sp> Benfa:</sp> Ayi, tɔɔrɔ si tɛ yan.
ko kɔnɔw donna i ka foro la o don na wa?
-<sp> Un Oncle:</sp> Eeeh kɔnɔw ye n ka foro bɛɛ tiɲɛ.
-<sp> Benfa:</sp> A kɔni kɛra tiɲɛli ye, e m'a dɔn nin gɛlɛyara?
-<sp> Un autre Oncle:</sp> Ne yɛrɛ y'a kuma mɛn mɛnɛ.
Ala k'an kisi a tɔɔrɔ ma.
-<sp> Un Oncle:</sp> Amiina yaarabi.
ɔnhɔn a di ninnu ma.....
-<sp> Un Oncle:</sp> Don o don i bi na ji kalan ta ka di mɔgɔw ma...
a man ɲi.
-<sp> Maman Tɛnɛ:</sp> N'aw kɔrɔkɛ ye " glaci" ji san don min na, an...
-<sp> Un Oncle:</sp> Eɛɛɛh " frigot" fila tɛ yen?
nin yɛrɛ, nin ye mɔgɔlankolonya ye dɛ.
Ayi, an bɛna dɔ sɔrɔ tile fila in na.
-<sp> Tɛnɛ:</sp> O ka fisa aw ma dɛ.
-<sp> Benfa:</sp> Aaah Cɛmɔgɔ, n y'i n'i dɔgɔninw wele, ne ma aw wele baasi la.
n y'a' wele de, an ka ɲɔgɔn faamuya kuma dɔ kan.
kuma in, maa kelen tɔgɔ la kuma tɛ.
sokɔnɔna kunkankuma mana na yɔrɔ o yɔrɔ, a yamariyalen don bɛɛ lajɛlen fɛ bɛɛ k'i hakilinata fɔ San fila in na, Famagan, maa, maa laadirilen don.
a wulilen don an denmuso nɔ fɛ furu la, a tugura an ka taamasiraw kɔ, a y'an bɛɛ lajɛlen bonyɛ, an y'an kelen kelenin bɛɛ bonyɛ....
bamananw ko: maa, ni i bɛ ɲinini kɛ, i hakili latigɛlen de b'a kɛ.
Famagan b'a ɲini an fɛ, ko an ka an hakilinata fɔ ale ye, ale ka ɲinini la.
Tinyɛ don ne de y'aw ɲɛmɔgɔ ye; nka, nin kuma sugu la, aw hakilina bɛ tɛmɛ ne ta kan.
ni ne tɛ yan don min, dukɔnɔna kunkankuma bɛ fɔ aw de ye.
ne ka baara tɛ foyi ye sisan, k'a n sinsin; aw de ka baara ye k'a ladon.
ɔɔɔɔh o ye ne ka kuma ye.
-Tiɛmoko: Kɔrɔ, an y'i ka kuma mɛn.
" Mais" , nka, i n'a fɔ tuma bɛɛ, kami bi a ɲɛmɔgɔ de tɔn filɛ.
Famagan, a y'a ɲini k'a kɛ an dɔ ye, a y'an bonya a y'an bonya.
an yɛrɛ b'a ɲini Ala fɛ, Ala k'a.....
Musomanin baa fila bɛ kinda in na, a m'a bolo ɲɛsin mɔgɔ si ta ma fo an ta.
o ye ko kɔrɔmaba, o ye ko nafama ye an bolo.
a bɛ fɛ k'a yira an na sisan, ko an ka du ladamunen don; ko an bɛ ka sira kɔrɔw tagama, an faw taara ka minnu to an bolo.
nin ye fasa ye, min bɛ sɛmɛ e Benfa la.
an faw ko: siran mɔgɔ ɲɛ, mɔgɔ min b'i bonyɛ, ani mɔgɔ min b'i....
-<sp> <sp> Moussa:</sp> </sp> O ye tiɲɛ ye, Famagan ka hakilinata ka ɲi.
-<sp> Tiɛmoko:</sp> O kɔrɔ tɛ, a ye mun d'an ma; o kɔrɔ tɛ, a bɛna mun d'an ma; o kɔrɔ tɛ an bɛna wari min sɔrɔ a bolo.
yanni anw ka Famagan dɔn, yanni anw ka Kani dɔn, an jɔlan tun ka ɲi wa an ɲinw tun falennen don.
min ye Famagan jira anw na, a ka mɔgɔnyumanya, hadamadenya ɲumanya, a ka dɔnniya; o de ye famagan jira anw na.
an Fa tun b'a fɔ fana, ko: hakilina ɲuman de bɛ hadamadenw gɛrɛ ɲɔgɔn na.
Famagan, a y'a ɲini k'a kɛ an dɔ ye.
a y'an bonya, sisan, an de ka kan ka jaabi di a ka ci kan.
-<sp> Tiɛmoko:</sp> Nin ye ne hakilina ye, ne hakilina bɛ e hakilina kɛrɛ fɛ, e min y'anw ɲɛmɔgɔ ye.
Tinyɛ ye e si janfara (ye), an ka mɔgɔkɔrɔw ka ladɔnniya ɲumanw, u ka ko ɲumanw, u ka laadiriya.
olu bɛɛ b'i la.
an b'a deli Ala fɛ, a ka si jan d'i ma walasa an bɛ se k'i ka laadilikan ninnu dɔ sɔrɔ.
-<sp> Moussa:</sp> N terikɛ in maa sɛbɛ don, maa laadirilen don.
an y'a ye, an y'a.... , an y'a ka dannaya da a kan i n'a fɔ maakɔrɔw dalen don a la cogo min na; k'a ta yiri lili (dili) la, fo ka na a bila furabulu la, ji bɛ yɛlɛn,...
nka a k'a dɔn ko: an tɔw, an ye baw ni faw ye.
an de b'a labɛn; nka, Ala de b'a latigɛ dɛ.
don min na ni Kani sera a fɛ yen, a k'a dɔn, a y'a sɔrɔ cogo min na.
a kana ɲinɛ cogoya si a bɔra yɔrɔ min.
ni don min na, ni Ala yɛrɛ ye fitinɛ latigɛ u ni ɲɔgɔn cɛ, u k'a dɔn ko ɲin ni nɛn, olu bɛ ɲɔgɔn fɛ, u bɛ kɛlɛ don o don, nka u bɛ diya.
yanni an ka bɛn kɔrɔfɔ la, an ka sigi ka miiri, bawo miiri de bɛ ɲɔ kɛ dɔlɔ ye.
ni Kani sera a bara don min, an t'a fɛ cogoya si la kɔngɔ ka Kani tɔɔrɔ k'a sɔrɔ Famagan falen don dumuni na. wa.
wa, an t'a fɛ fana minnɔgɔ k'a tɔɔrɔ k'a sɔrɔ Famagan falen don ji la.
ni Kani m'a bonya, a k'a bila ka na.
a kana a miiri don kelen k'a fɔ a b'a lamaloya, bawo maloya tɛ dan adamaden kelen ma.
don min ni Kani sera a bara, ani masiriw bɛ taa.
wa an t'a fɛ fana Famagan ka taa juru ta yɔrɔ wɛrɛ la k'a sɔrɔ Kani ka masiriw bɛ nafa ɲɛ a ye.
wa, an t'a fɛ fana Kani ka sɔrɔ ka dɔgɔya n'a sinamusow ta ye.
wa, min bɛ ne bolo ka fɔ aw ye, o ye nin ye.
ni dɔ bɛ min bolo ka fara a kan...
-<sp> Sori:</sp> Ayi, kɔrɔ, e y'a bɛɛ fɔ wo.
ne tɛ se ka fɛn wɛrɛ fɔ, ne tɛ se ka fɛn wɛrɛ fara a kan min bɛ tɛmɛ nin kan.
-<sp> Sori:</sp> Ayiwa, Ala ka furuko in nɔgɔya, (amiina)
Ala ka Kani minɛ k'a di Famagan ma.
-<sp> Un Oncle:</sp> Ala ka dugaw minɛ.
kɔrɔ, an bɛ sira ɲini fɔlɔ.
-<sp> Un Oncle:</sp> Muso kolon, an bɛ sira ɲini.
Ala ka hɛrɛ fɔ an kɔ.
-<sp> Un Oncle:</sp> Hali dumuni ma mɔ fɔlɔ!
-<sp> Tɛnɛ:</sp> jikalan bɛ daga kɔnɔ, i t'a to nka o soli ka d'i ma?
-<sp> Benfa:</sp> Ayiwa.
<c> SCENE 2: Maman Tɛnɛ va voir Tiɛkoura le féticheur.</c> <sp> -<sp> Tiɛkoura:</sp> </sp> <c> (incantation dans sa case)</c> -<sp> Maman Tɛnɛ:</sp> Cɛkura i ni su.
somɔgɔw bɛ di?
-<sp> Tɛnɛ:</sp> Tɔɔrɔ si tɛ u la.
-<sp> Tɛnɛ:</sp> Tɔɔrɔ si tɛ, a nse -<sp> Tiɛkoura:</sp> .....
ni denmisɛnninw dun?
-<sp> Tɛnɛ:</sp> U ka kɛnɛ.
-<sp> Tiɛkoura:</sp> Nba.
-<sp> Tiɛkoura:</sp> Ayiwa,Tɛnɛ dɔ di.
n ɲɛ bɛ i kamanagannen na; nka, n bɛ hɛrɛ k'i ye fo hɛrɛ belebeleba.
-<sp> Tɛnɛ:</sp> Cɛkura, ni tasuma ye kungo minɛ, sogow b'u ɲɛsin jida de ma.
-<sp> Tiɛkoura:</sp> O ye tiɲɛ ye.
-<sp> Tɛnɛ:</sp> O la, a san fila de ye nin ye, Famagan, mɔgɔ ɲɛnama don, mɔgɔ laadiri (don), a nana n denmuso ɲini furu la.
nka furuko in, a bɛ ka gɛlɛya, bawo ne denmuso taara lɔkɔli la.
ɔɔɔh!
o dun na, u b'u dege ka kow ye k'u faamu u yɛrɛ ka faamuyacogo la.
o kama, n sirannen don, bi denw don.
mɔgɔ t'a.....
-<sp> Tiɛkoura:</sp> Eɛɛɛh!
nin diyara n ye.
e yɛrɛ yelen ye maa dawulama ye.
i ye maa dannamaa ye.
i y'a dannaya minɛn min ta ka ne bila o kɔnɔ, ne b'a lajɛ k'o fa.
<c> SCENE 3: Dans la famille du pɛre Benfa.</c> -<sp> Benfa:</sp> Sibiri wele ka na, an ka dumuni kɛ.
-<sp> Tɛnɛ:</sp> Sibiri, Sibiri, k'i ka na anw ka dumuni kɛ.
-<sp> Benfa:</sp> Cɛnin in ka yaala de ka ca kojugu.
e kun taara min tugunni?
-<sp> Sibiri:</sp> Ba, ne tun taara, Ba, Ba Burama ka....
-<sp> Benfa:</sp> ɔɔɔh na an ka dumuni kɛ, a teliya.
-<sp> Benfa:</sp> Sibiri, n'i tilala dumuni na, i ka i dɔgɔninw wele ka i kɔrɔmuso ka furuko kuma fɔ u ɲɛ na.
ni mɔgɔ min fɔra n kɔ, ko n bɛ taa misiri la ka na; kana ɲinɛ dɛ.
-<sp> Sibiri:</sp> Bwa bɔlen, ne fana tɛ masa ye so kɔnɔ wa?
<sp> Burama, Ɲansɔn,.....</sp> Eɛɛɛh Ɲansɔn fana taara min tugun wa?
nin y'a kɛwale jumɛn ye tugun?
Eɛɛɛh, aw ye nansaramaaw ye, n'an y'an bolo d'aw ma, kɔrɔtɛ (kɔrɔti, kɔritɛ) b'aw faa.
Eɛɛh woro filɛ nin ye; anw kɔrɔmuso kunkanko kibaru don.
ba ko: ko ka woro lase aw ma.
a ye woro minɛ.
-<sp> Sibiri:</sp> Eɛɛh e tɛ woro fɛ wa?
-<sp> Burama:</sp> Awɔ!
-<sp> Sibiri:</sp> O tuma i jɔnlen bɛ i niyɔrɔ la wa?
-<sp> Burama:</sp> Ayi, o tɛ.
-<sp> Sibiri:</sp> O tɛ, o tuma min don a fɔ kɛ.
-<sp> Burama:</sp> ....
ne tɛ nin woroko in na.
-<sp> Sibiri:</sp> E tɛ nin woroko in na.
Iiiih.
o tuma na kumabaliya bɛna k'i jalakiba ye dɛ.
Eɛɛɛh o tuma na, i t'a dɔn k'i kɔrɔmuso kunkanko kibaruya don wa?
-<sp> Burama:</sp> Ne b'a dɔn n kɔrɔmuso kunkanko kibaru don.
-<sp> Sibiri:</sp> " Ou bien" i t'a fɛ ka jɛn a kɔ de?
-<sp> Burama:</sp> I b'a fɛ n ka kuma wa?
-<sp> Sibiri:</sp> Ne b'a fɛ i ka kuma kɛ.
n bɛ k'a yamaruya yɛrɛ de i ka kuma kɛ.
-<sp> Burama:</sp> I b'a fɛ?
-<sp> Sibiri:</sp> O tɛ diyagoya ye wa?
-<sp> Burama:</sp> Ne tɛ se ka sɔn nin woroko in ma, bawo furu in man di ne ye.
a man di n ye fewu, fewu.
-<sp> Sibiri:</sp> Eɛɛh furu man di e ye, nin de y'a wagati ye.
n'a y'a sɔrɔ i ka ko bɛ Famagan kan, fɛn yɛrɛ ma taa fɔlɔ.
wali i tɛ fɛ de i kɔrɔmuso ka bɔ an cɛ la de ka taa?
-<sp> Burama:</sp> Ne b'a dɔn Kani mɛɛn o mɛɛn an cɛ la, a bɛ taa; Karamɔgɔ b'o dɔn janko ne yɛrɛ.
-<sp> Sibiri:</sp> Kumabali, kumabaliya y'i jalakiba de ye.
-<sp> Burama:</sp> Ne b'a dɔn Kani ka hɛrɛ tɛ nin furuko in na.
Famaganko, Kani ka hɛrɛ t'a la.
Eɛɛh an kɔrɔmuso, a tɛ famagan fɛ, a bɛ Kamalennin wɛrɛ de fɛ.
wa i ka d'a la, muso fila de b'a bolo.
n'a' dun y'a d'a ma, a bɛ taa kɛ muso tɔw ka jɔn ye dɛ.
-<sp> Sibiri:</sp> O tuma, jɔlɔkɔ de b'a muso tɔw sen na kɛ?
Eɛɛh n ka cɛ, e ka dɔgɔn k'a f'i bɛ sira yira an na koyi.
kabi Ala ye diɲɛ da, furu in bɛ kɛ nin cogo in na.
Tari i ma n faamu de?
-<sp> Burama:</sp> ɔnhɔn ko di?
kabi Ala ye diɲɛ da, furu tɛ kɛ a kɛcogo la.
nin yɛrɛ tɛ furu ye sa, nin ye wantɛrɛ de ye.
ka Kani kɛ, i b'a fɔ Saga.
Kani bɛna kɛ min ye, aw t'aw miiri o la, aw bɛna min sɔrɔ, aw ɲɛ b'o de la.
a bɛna taa kɛ min ye a sinamuso tɔw cɛ la, aw ɲɛ to o la wo.
wari bɛ se ka ni san.
n'e yɛrɛ ka nin kuma sugu ninnu tɛ, n ma deli ka nin mɛn.
wari kɔni ye fɛn ye dɔrɔn, a bɛ taamaseerew de jira (yira), hadamadenya yɔrɔ taabolow la.
Eɛɛh wari bɛ se ka ni san wa?
" depuis" Kani ma wolo, " depuis" Famagan ma wolo, anw ɲinw nkasakilen don yan; wa an bɛ sogo ɲimi an ta ɲimicogo la.
wa anw yɛrɛ ka to na ka di ni, i y'a faamuya b'a la, ni bɛɛ ta ye.....
k'i bɛna sira jira anw na han?
-<sp> Burama:</sp> Ne ma jiko fɔ, an ma toko fɔ, anw ye kuma min fɔ; ale de bɛ na furu, ale de b'a " sugandi" .
wa n'a' y'a ta k'a di nin furu in na; ɔɔɔh aw kana ɲinɛ k'a fɔ Kani taara ekɔli la dɛ.
furusa bɛ na joona joona dɛ.
Lekɔli!
Eɛɛh ala, ɛɛh aw jɔrɔ b'anw na koyi, aw minnu tɛ miiri foyi la fo ka kɛ nansara ɲɔgɔn ye.
ko nansaraw y'anw kisibaaw ye!
o kuma wo, n b'i ɲininka, u y'an kisi ka bɔ mun de ma?
anw bɔyɔrɔ maloya b'aw la.
aw ni cɛkɔrɔbaw mana bɛn bɔlɔn furancɛ la, aw b'aw dogo olu la, olu fobaliya (" il veut dire:" foli) magɛlɛya fɛ.
Eɛ!
Ala!
aw jɔnden ninnu, i ka da a la k'a fɔ: " jirikuru mɛɛn o mɛɛn ji la, a tɛ kɛ bama ye han" .
a y'aw sigi yan, ni Ala sɔnna, an b'aw nɛn (sɛbɛn?) ni ka tila ka " peinture" jɛman k'aw la, k'aw kɛ nansara ye.
Baatara mɔgɔ ninnu!
-<sp> Tɛnɛ:</sp> Mun kɛra, mun wɛrɛ de bɛ yannɔ tugunni?
don o don aw de bɛ mankan na, aw kɔrɔ ni dɔgɔ minnu ye sinji kelen min, ko aw tɛ se ka bɛn.
don o don ne de bɛ dugaw kɛ ko bɛn de ka don nin so in kɔnɔ.
-Karamoko: Burama, Sira b'a la ko " minuit" tɛmɛna da la.
-<sp> Burama:</sp> Ko: n bɛ na.
-<sp> Gafou:</sp> Don o don, u bɛ " retard" la.
n'a kɛra ten, ne tɛ to ka na barokɛyɔrɔ la.
-<sp> Gafou:</sp> <c> "ça va!"</c> Sanbu bɛ na sisan wa?
-<sp> le camarade:</sp> Sanbu bɛ na sisan, a bɛ kuma dɔ de la.
Sanbu ye Ala de ye wa?
-<sp> Gafou:</sp> Ala tɛ dɛ, nka n ye nin min....
-<sp> Sidi:</sp> E yɛrɛ b'a dɔn a tɛ " page" la.
-<sp> Gafou:</sp> A fɔ i tɛ " page" la, i bɛ Sanbu dɔn wo.
-<sp> Sidi:</sp> " Gawa" , e yɛrɛ b'a dɔn a bɛ na " retard" la.
-<sp> Gafou:</sp> Wa e ka, n'a nana yɛrɛ.....
n yan yɔrɔnin, n yan yɔrɔnin.
Eɛɛh Gafu don wa?
<c> "Est-ce moi j'ai besoin de toi"</c> -<sp> Gafou:</sp> E dun, e dun wulila.
-<sp> Sidi:</sp> Gawa don o.
-<sp> Sambou:</sp> Cɛ " premier" ma mɔ wa?
kɔrɔ yɛrɛ ka " thé" -ko in kɔni.
a yɛrɛ b'a wuli wa?
-<sp> Kɔrɔ:</sp> I sigilen, i bolo lankolon tɛ foyi de kɛ.
Eɛɛh cɛ " go" ninnu.
-<sp> Sidi:</sp> Ni fɛn t'i kun, i bɛ fɛn bila i da yan.
-<sp> Kɔrɔ:</sp> Ko ne de ka na n'a ye wa?
-<sp> Sidi:</sp> Aw yɛrɛ b'a dɔn bibi in na musow de bɛ, aw de b'an " fiancé" .
-<sp> Gafou:</sp> Ayi an danna o ma,....
-<sp> Sambou:</sp> Ee!
n ka cɛ o fana ye tiɲɛ ye dɛ.
-<sp> Gafou:</sp> E kɔni, Sanbu e kɔni, i da bɛ yɛlɛma dɔrɔn de.
-<sp> Sambou:</sp> U y'an wele ko lékɔlikaramɔgɔw ka " fêti" , e yɛrɛ n'Ala cɛ... , ko: wari bi lékɔlikaramɔgɔ kun?
-<sp> Kani:</sp> Sira, e ma nin kule kan in mɛn wa?
-<sp> Sambou:</sp> O kuma mun kɛra?
-<sp> Kɔrɔ:</sp> Mɔgɔ bɛ nin dɔn wa?
u kɛlen don ka npogotiginin dɔ de ta k'a di cɛkɔrɔba éééh, -<sp> Sambou:</sp> Ko di ekɔlikaramɔgɔ tɛ dɛ?
-<sp> Kɔrɔ:</sp> Mɔgɔ t'a dɔn Ala fɛ dɛ.
-<sp> Sidi:</sp> Ne ko: aw bɛ n'aw yɛrɛ ye wa?
aw bɛ, ne b'aw ɲininka: yala ni furu de wa? wala (walima) ni ye jɔndenya de ye?
N'y'a fɔ a ɲɛ na a ka ca ni siɲɛ baa kɛmɛ (ye), waajibi fo n ka nin laada nin, nin ko kuntannin ci ka bɔ an da la.
nin laadi nin, an kɛlen bɛ ka musow bila bolo min kan, o de b'an bila kɔ, k'an bila bɛɛ kɔ bada.
laadi nin de fana, o b'an bali ka ban.
an yɛrɛ ka, an k'a lajɛ; laada nin, " tant que" an b'u kan hali sa, an tɛ taa ɲɛ.
an ka laada ninnu bila, an ka barikaya.
an yɛrɛ b'a dɔn muso, ale de bɛ, dugu sigiyɔrɔ la, ale de b'a lataa ɲɛ.
laada ninnu, n'an y'u bila, an bɛ barika, an ka jamana bɛ barika.
barika, o de bɛ se ko bɛɛ la, ale de bɛ ko bɛɛ ɲɛnabɔ.
an ka nansaraw lajɛ bani; nansaraw, u bɛ laada, u b'a lakana, u b'a bonyɛ.
nka n'u ka kiri sera, n k'u b'a latigɛ ni marifa da de ye.
o mana tɛmɛ, u bɛɛ bɛ tila ka laada lakana, u fan fɛ; u bɛ tila ka kumakan ɲuman fɔ k'a ɲɛ (nya)
Eeeeh aw si tɛ kan lase n ka kuma ma bi wa?
aw si tɛ n ka kuma lasɔsɔ bi.
-<sp> Kani:</sp> Sira, anw bɛ taa fɔlɔ yanni u k'u ka mankan daminɛ.
-Sira: aw y'aw sigi dɔɔnin.
-<sp> Kani:</sp> An an (ayi) don o don, u bɛna mankan.
-<sp> Kɔrɔ:</sp> ...<c> (inaudible)</c> ... min tɛ syɛsibɔ ye han?
-<sp> Sidi:</sp> E Samu, Samu; e min ka laada ye ka ne kannabɔ, e tɛ fɛn fɔ wa?
-<sp> Sambou:</sp> Ne bɛ sɛgɛ dan ka k'i la wa?
-<sp> Sambou:</sp> An bɛ taa an ka ko tɔw la fɔlɔ, an bɛnna min na, an bɛ t'o laban (fɔlɔ)
-<sp> Kani:</sp> Eee an ka taa sa.
-<sp> Un homme:</sp> Waa kɛmɛ, miliyɔn kelen, miliyɔn fila, n b'a bɛɛ don muso kelen na hali ni n bɛ tila ka sa sɛgɛn na.
Sambou, a diyara ne ye i ni Sidi ma mankan kɛ, n'o tɛ, aw tun bɛna an ka su bɛɛ de tiɲɛ an bolo.
a t'aw yɛrɛ bonya.
cɛ!
" est-ce que" i b'a dɔn, ne tɛ n'ta Sidi fɛ.
-<sp> Kani:</sp> Aa!
SIDA ka kuma ye tiɲɛ de ye dɛ.
-<sp> Sambou:</sp> Wayi, n'i y'a jateminɛ, a bɛ kuma minnu fɔ, janko min bɛ taali kɛ musow kan....
sisan yɛrɛ denmisɛnninw kɛlen bɛ...
mɔgɔw ye.
denmisɛnninw ni cɛkɔrɔbaw, n ka cɛ, olu bɛ ɲɔgɔn dun wo.
-<sp> Kani:</sp> Ko mun kɛra?
-<sp> Sambou:</sp> Eééh n m'a dɔn u ye.
cɛkɔrɔbaw, " et puis" cɛkɔrɔbaw fana kɛlen bɛ ka sira " barrer" denmisɛnninw ɲɛ.
" Bureau" kɔnɔ maaw, o ka jugu n'o bɛɛ ye; ɛ yɛrɛ ɲɛ bɛ lɔkɔlikaramɔgɔw la, e bɛ kɛmɛ saba saba de fara ɲɔgɔn kan.
-<sp> Kani:</sp> i bilalen don ekɔlikaramɔgɔw la dɛ.
-<sp> Samou:</sp> O ye tiɲɛ de ye.
u ma " zéro" -w di ne ma wa?
-<sp> Kani:</sp> Eeh!
u b'o k'i la kɛ, n'i tɛ sɛbɛ kɛ, u na " zéro, zéro" di i ma kɛ.
-<sp> Sambou:</sp> "<c> Non ça va?</c> " sɛbɛko tɛ o. "
-<sp> Kani:</sp> Wa o tɛ " philo" ye, o ye " Math" ye (mathématique).
-Un homme: Waa kɛmɛ, miliyɔn fila, miliyɔn saba, n b'a bɛɛ don muso kelen na...
-<sp> Sambou:</sp> I tulo tɛ nin na, ko: waa kɛmɛ, waa kɛmɛ fila, waa miliyɔn; k'ale b'o don muso kelen na.
-<sp> Kani:</sp> A wari b'a bolo wa?
cɛ, a b'o bɛɛ kɛ, ka tila ka jeliw wele, gintanba bɛ kɛ,u bɛ nsaamɛw dun, i n'a fɔ an ye syɛ minnu ɲɔgɔn dun yan.
cɛ, o muso kelen furulen, o tuma ale b'o siri bin de la wa?
Ala de!
cɛ, an ka laadaw bɛ min sa?
jama, a tɛ ɲa n ma; nin fana y'a jumɛn ye tugunni?
<c> Sambou, j'ai peur</c> "
-<sp> Kani:</sp> Ayi, nin dabila sa, ni mɔgɔ y'a sɛbɛkuma fɔ i ye, i b'o kɛ yɛlɛko ye.
don o don, ne bɛ n sɛbɛkuma fɔ i ye, i b'a kɛ yɛlɛko ye.
Kana, ayi kana maga n na.
nin ye mun ko ye; mɔgɔ bɛ k'a sɛbɛkuma fɔ, i b'o kɛ yɛlɛko ye.
n y'a fɔ i ye: nin ye siɲɛ fila ye n bɛ kɛ ka kɔnɔjugu in kasikan mɛn, i bɛ tila k'o kɛ yɛlɛko ye n bolo.
-<sp> Samou:</sp> <c> "Tu sais," (rire)</c> ne m'e diminkun dɔn?
e kana " importance" don nin sugu la.
<c> "Est-ce que</c> i b'a dɔn ne dalen tɛ nin fɛn sugu ninnu na?
nin kɔni ye " superstition" de ye sa.
-<sp> Kani:</sp> Ayiwa, n'o don, an k'an jɔ dɔɔnin.
-<sp> Sambou:</sp> O de ye kuma kolomayɔrɔ ye.
" tu sais" , n bɛna " surprise" de " créer tout de suite"
e ɲɛ tɛ " villa" nin in na?
" professeur" ka so ko tɛ dɛ.
cɛ, " villa" -nin min filɛ nin ye sa.
-<sp> Kani:</sp> " Bleue" in wa?
<sp> Sambou:</sp> (rire) N b'o yɛrɛ de ma, (rire)
e yɛrɛ n'Ala cɛ, i bɛ se k'a fɔ i ɲɛ tɛ nin na?
" c'est que" ni fɛnw fɛnna dɔrɔn, n b'i ɲɛlɛma yen de.
-<sp> Kani:</sp> Fɛn jumɛn fɛn?
-<sp> Sambou:</sp> An ka " mariage" -ko sa.
kana a to Sidi ka bɔ nin kala ma dɛ, ɲɛngodenba.
min ka di e ye, o ka di Ala ye.
-<sp> Kani:</sp> Mah (Maman), a dun kɛra cogo di?
-<sp> Tɛnɛ:</sp> N tun bɛ k'e de kɔnɔ, i sigi.
-<sp> Kani:</sp> Awɔ, o ka di?
-<sp> Tɛnɛ:</sp> Kani, i tɛ denmisɛnnin ye tugunni; "
alihamedulilahi" , i taara kalan kɛ; i filan caman bɛ yen, olu tɛ i ta ɲɔgɔn dɔn; i filan caman bɛ yen, olu ye denbayatigiw de ye.
npogotiginin dun ka hamina fɔlɔ, o ye furu de ye, cɛ ani denw.
e taara kalan kɛ; bataki mana bɔ yɔrɔ o yɔrɔ, i bɛ se k'a kalan; ni yɔrɔ o yɔrɔ man'i diya, i bɛ se k'a sɛbɛn k'a ci yen.
o ye wasaba ye.
ne min ye i ba ye, ne m'o si kɛ; nka, n dun ni n tɔw bɛɛ ye kelen ye.
Kani, i fa ko, ani a dɔgɔninw, k'i bɛna furu Famagan ma.
o la sa, i k'i kɛ cogo dɔn bɔlɔn kɔnɔ, sugu la, yɔrɔ o yɔrɔ n'i bɛ taa; i k'a dɔn k'i tɛ i (yɛrɛ) bolo sisan, ko cɛ de b'i bolo.
N'i y'i bangebagaw ka kumakan lamɛn, Ala b'i sankɔrɔta.
-<sp> Kani:</sp> Mah, ne tɛ Famagan fɛ.
-<sp> Tɛnɛ:</sp> Fɛliko kuma tɛ yan.
i ka kan k'i bangebagaw bonyɛ de.
n'olu ko min, i bɛ tugu o de kɔ.
i fa de bɛ fɛn bɛɛ fɔ yan, ale de ye sotigi ye.
n'ale ko min, i bɛ tugu o de kɔ.
-<sp> Kani:</sp> Mah, ne tɛ se ka di Famagan ma.
n b'a fɛ k'a yira a la, k'a fɔ k'a bɛ fɛ ka min kɛ, k'o tɛ se ka kɛ.
Mah, mun na a' y'aw ban Samu la, Samu ye mun kojugu kelen de k'aw la?
a y'a to n ka n ka kalan lase sa, n y'aw deli.
-<sp> Tɛnɛ:</sp> N lamɛn han, n lamɛn dɛ; i k'i tulo dayɛlɛ ka ɲa.
i tɛ denmisɛn ye tugunni dɛ.
i bɛ se ka kow ye, k'u faamu ka ɲɛ.
ne sɛgɛnna nin so in kɔnɔ, wa n bɛ ka sɛgɛn tugun; o bɛɛ ye e n'i dɔgɔninw kosɔn ye.
n'aw y'aw fa bonyɛ, aw bɛ ne dusu sumaya; nka, n'aw y'aw fa sɔsɔ, aw bɛ ne ka dusukasi juguya, wa n tɛna se ka n kun labɔ n tɔw cɛ la tugunni.
-<sp> Kani:</sp> Mah, i t'a fɛ n ka sɛgɛn i n'a fɔ e sɛgɛnna cogo min na; o tɛ wa?
wa n'o don, a' y'a to n ka n ka kalan lase.
ni n ye n ka kalan lase, ni n tilala ka kɛ lakɔlikaramɔgɔ ye don min, n bɛ se k'aw dɛmɛ ka n dɔgɔninw ladon: karamɔgɔ ni Ɲasɔn.
-<sp> Tɛnɛ:</sp> Eh!
i y'a mɛn wa?
e yɛrɛ b'a dɔn, e tɛ foyi ye, e ni ne fila bɛɛ, an si tɛ foyi ye.
i fa de bɛ fɛn bɛɛ fɔ nin so in kɔnɔ yannɔ.
-<sp> Kani:</sp> Wa Mah, ne tɛ se ka furu Famagan ma.
a bɛ k'a yɛrɛ sɛgɛn dɔrɔn de.
a mana kɛ cogo o cogo, i k'a dɔn ne kɔni bɛ to i denya la; ne kɔni tɛ se ka furu Famagan ma<c> "parce-que"</c> ne t'a fɛ.
-<sp> Bɛnfa:</sp> E ye mun mɛn?
han?
a ye mun de fɔ?
-<sp> Tɛnɛ:</sp> Kani ye denmisɛnnin de ye sa.
Denmisɛnninya kumaw de don.
-<sp> Bɛnfa:</sp> Denminsɛnniya wa?
e de y'a tiɲɛ nin manamana ko ninnu na.
Ala ka bon, a ɲɛ b'an bɛɛ la wo.
-<sp> Benfa:</sp> Ala ɲɛ b'an na; n'i y'a mɛn i bɛ nin manamanako ninnu don a kun na, a b'i kɛrɛfɛ de.
sini bɛɛ, n b'a bila ka taa lɔkɔlibila la; ani a dɔgɔnin bɛ taa.
-<sp> Kani:</sp> Kani -<sp> Samou:</sp> Kani wa?
e cɛ, o ka di?
a kɛra di?
na i sigi kɛ, mun kɛra?
cɛ, kana i dade (daden), o tuma mama Tɛnɛ de man kɛnɛ wa?
Ala, Samu, Samu, u y'a fɔ de ko ne bɛ furu Famagan ma.
-<sp> Samou:</sp> Ko mun?
-<sp> Kani:</sp> ani fana ko sini, ko ne ni Burama, k'an bɛ taa Po, k'an bɛ taa " vacances" tɔ kɛ yennɔ.
-<sp> Kani:</sp> Ee!
Samu, ne kɔni bɛ n kali i ye; foyi tɛ diɲɛ na min bɛ se ka ne ni e fara Samou.
Eeeh!
Samu, Samu, n ko foyi tɛ diɲɛ na min bɛ se ka ne ni e fara.
n tɛ furu a ma wo.
Samu, n tɛ furu a ma wo.
Samu, Samu kana kasi kasi sa, n'e kasira, ne b'a kɛ cogo di?
eeeh Samu.
wa, n'o don, ne bɛ taa so fɔlɔ yanni bura (ba) ka n ɲininkali kɛ.
-<sp> Coumba:</sp> Samu, Samu bɛ yen wa?
-<sp> Samou:</sp> Mah, n bɛ yan.
Mah ko dɔ ye ne sɔrɔ, o ye ko belebeleba ye.
ne ye ko bɛɛ kɛ, n ma se ka sunɔgɔ.
-<sp> Coumba:</sp> ɔɔɔh n kɔnɔ,....
-<sp> Coumba:</sp> Mun de kɛra tugun sa?
-<sp> Samou:</sp> Eɛɛh, i hakili bɛ min na...
-<sp> Coumba:</sp> Ne dun y'a fɔ n k'i k'i yɛrɛ kɔlɔsi dɛ.
mun de kɛra e la?
-<sp> Samou:</sp> E hakili bɛ min na, o si tɛ.
Kani somɔgɔw de don.
o ye cɛ de sɔrɔ a ye.
Famagan tɔgɔ dɔ.
ko fo Kani ka furu o ma Mah.
-<sp> Coumba:</sp> O de don; Ala ka bon.
n'ale de ko Kani bɛ kɛ i muso ye, foyi tɛ se k'o bali.
-<sp> Sambou:</sp> Ayi, nin kɔni ye ko sɛbɛba de ye.
-<sp> Coumba:</sp> ɔɔɔh i, sisan o, e yɛrɛ hakili la k'a fɔ ko: Kani bɛna kɛ muso ɲuman ye e bolo wa?
-<sp> Samou:</sp> Kani kɔni ye muso ɲumanba de ye.
furu muso ɲumanba don.
-<sp> Coumba:</sp> E kɔni b'a dɔn, i bɛɛnkɛ tun y'a nganiya, k'a b'a denmuso d'i ma.
musow b'i bolo fan bɛɛ.
i ni... , kana i yɛrɛ faga muso kelen nɔ fɛ dɛ Sanbu!
Eɛh e hakili b'o ko minnu na, an tɛmɛna o wagati kan wo.
ne bɛɛnkɛ muso, ne bɛɛnkɛ bɛna a denmuso di ne ma; ne t'o dɔn, o tɛ ne dɔn.
ne dun ni Kani bɛ ɲɔgɔn fɛ, a bɛ san caman bɔ.
ne b'o dɔn, o fana bɛ ne dɔn.
an bɛ ɲɔgɔn faamuya kaban.
-<sp> Coumba:</sp> Fɛn o fɛn kɔni ka di i ye, i bɛɛnkɛ denmuso de kɔni bi se k'o k'i ye.
ni Kani baramɔgɔ ko k'u t'i fɛ, e dun bɛ fɛ ka mun kɛ?
hali o don, ne yɛrɛ bɔra Cɛkura fɛ yen.
Cɛkura<c> ("le féticheur")</c> ye taamasyɛn ɲumanw di ne ma.
an bɛ se k'o sira dɔw taama.
-<sp> Coumba:</sp> Ni nin de bɛ i ni kan Samou, i kɔlɔsi dɛ.
e b'a dɔn muso minnu taara ekɔli la, u tɛ siran u cɛ ɲɛ.
u tɛ mɔgɔ si dɔn n'u cɛ tɛ, wa u tɛ mɔgɔ si fɛ n'u cɛ tɛ.
muso dun ka kan ka muɲu, de ka sabali.
-<sp> Samou:</sp> Aa!
i ka o kuma ye tiɲɛ ye.
nka, ne ni Kani tun ye nin bɛɛ fɔ ɲɔgɔn ɲɛ na.
e yɛrɛ kɔni bɛ Kani dɔn sa.
n'a y'i ye bɔlɔnkɔnɔnaw la, a b'i fo.
Aaan!
hali o don, a tun tɛ ka ɲɔ susu e ye yan yɔrɔnin yɛrɛ la wa?
n'a y'i ye sugu fana la, a b'i ka minanw ta.
-<sp> Coumba:</sp> Kani kɔni ye denmisɛnnin ɲuman ye.
wa mɔgɔ caman (fana) b'a fɔ ko denmisɛnnin ɲuman don.
sigida bɛɛ bɛ nin de fɔ.
-<sp> Coumba:</sp> Aa!
na, nka taa n ka tasuma lajɛ dɛ.
-<sp> Sambou:</sp> Ko a bɛ Ala ka bolo kan dɛ.
jama, a' ye dugaw kɛ!
-<sp> Coumba:</sp> Samou, n lamɛn, ni e fa tun bɛ balolen bɛ, a tun bɛ sɔn k'i bɛɛnkɛ denmuso de d'i ma.
nka, ne tɛ se k'i bali fosi la.
i filan caman b'a kɛ ikomi e b'a kɛ cogo min.
e de ko k'i bɛ Kani fɛ.
e de y'a sugandi.
don min na, n'a kɛra i muso (ye); Ala k'aw kan bɛn, Ala ka hɛrɛ k'aw ye.
e fa banna, nin y'a san seegin ye, i kɛra fala ye.
an fila dɔrɔn de tora.
Kani baramɔgɔw kɛra i fɛ o, u ma kɛ i fɛ o, Ala t'i janfa abada.
-<sp> Coumba:</sp> An ka dugaw kɛ.
-<sp> Sambou:</sp> dugawko in, wariko in dɛ; " sinon" dugawko in t'a ko in kuru latɛmɛ.
-<sp> Un vieux:</sp> Ne yɛrɛ kɔ bɛ n dimin wo, nin y'a tile damadama ye.
n bɔra foro la, a mɛɛnna.
-un autre vieux: Ayi, ne kɔni, ne ye n lafiya wo.
an y'a to denmisɛnw bolo sisan -<sp> Vieux:</sp> Hiii!
ne ka denmisɛnninw tɛ sɔn cikɛ ma.
u bɛ npogotigininw de nɔ fɛ ten dɔrɔn.
-<sp> VieuxY:</sp> I terikɛ, Samou, i terikɛnin malobalinin in dun?
a ma na?
Eɛ! mɔgɔlankolon in dun tɛ nin ye wa?
Mɔgɔlankolon.
i ɲɛ t'a la?
-<sp> Vieux X:</sp> Nin cɛnin malo ka dɔgɔ kojugu.
-Vieux X: Kɔrɔ, i yɛrɛ, i ni denmisɛnnin ninnu, -<sp> Kɔrɔ:</sp> Ayi, n n'u tɛ bɛn, n n'u tɛ bɛn.
-<sp> Vieux X:</sp> I n'u tɛ bɛn, u malo ka dɔgɔ mɛnɛ.
n'o tɛ, ne ka cɛmanin fila ninnu, u nana Bamakɔ, Bamakɔ donna u la.
a fɔra ko: faa ka don i denw na, o ka fisa Bamakɔ ka don (u) la; a donna ne denw la.
u bannen bɛ foro-la-taa ma cewu.
ni n nana u nɔ fɛ: Ee!
ba (" pɛre"), ne bɛ taa " ékɔli" la; ba ne bɛ taa dɔnkɛyɔrɔ la.
Eɛh!
ni dɔnkɛyɔrɔ de bɛna aw ka diɲɛlatigɛ ɲɛ aw ye.
an balola an faw ka sira kan, wa Ala y'a kɛ...
-<sp> Kerfa<c> (le fou)</c> :</sp> kuma bɛ n fɛ k'a da aw tulo kan, kuma sɛbɛba dɔ.
n b'a ɲini aw fɛ, aw ka n lamɛn fo ka n tila.
Ee! sisan, n b'a dɔn hakilina min b'aw la.
aw bɛ k'aw yɛrɛ bonya, nka o kɛyɔrɔ tɛ yan ye.
Eɛh n bɛ segin bi tugunni k'a fɔ aw ɲɛ na, n ko: cɛkɔrɔba ninnu, aw filan tɛ, aw faw don, aw kɔrɔw don.
n ko maaw de don minnu ye diɲɛlatigɛ di aw ma.
Eɛ! ni kow bɛ (kɛ) ka kɛ a kɛcogoya la, olu de ka kan ka tugu aw ɲɛ ka sira jira aw la.
u y'u ka diɲɛlatigɛ kɛ waati dɔ la, waati min n'a ka sariyaw tun don.
u y'o sariyaw bato, k'u tiimɛ.
aw yɛrɛ ɲɛ b'u la; yeko ye waso bɔ.
Eɛ! cɛkɔrɔbaw, u dusu kasilen don bi.
u dusu kasilen don.
aw yɛrɛ k'a lajɛ sisan; nin ka kɛ cɛ dɔ ye; misali don.
kunun, fɛntigiba tun don.
-<sp> Une fille:</sp> I delila, i delila.
-<sp> <sp> Kerfa:</sp> </sp> Kunun, fɛntigiba tun don.
nka, bi cɛ in nana a yɛrɛ sɔrɔ fosi de t'a bolo.
misi tun b'a bolo, a jirala a la ko nafa tɛ misi in na.
ɲɔ tun b'a bolo, ko nafa t'o la.
wa nin cɛ in misali de bɛ cɛkɔrɔbaw la.
Oɔh!
cɛkɔrɔba ninnu, kunun, an tun b'u lamɛn, an bɛ sigi k'u ka barow lamɛn, an dalen don u la.
an tun b'u ka Alaw bato.
o tun ye fɛntigiba de ye, fɛntigibaya de ye olu bolo.
fɛnba de tun b'u bolo, nka o t'u bolo.
fosi de t'u bolo tugunni.
nka, cɛkɔrɔba ninnu de bi, an tɛ fɛ ka hali k'u ye tugunni , janko ka sigi k'u lamɛn.
cɛkɔrɔbaw kamanagwannen don; aw yɛrɛ fana b'u tɔ dusu kasi.
-<sp> Les vieux:</sp> Kamalen in hakili ka ɲi han!
e Sidi yɛrɛ, i ko don o don i ko ka danbe ninnu fili ka bɔ an da la.
-<sp> Un vieux:</sp> Maalankolon don.
bwa Lasinɛ.....
-<sp> Vieux Y:</sp> Eɛ!
bwa Lasinɛ den don; a to yen.
bwa Lasinɛ, kabini Ala y'o yɛrɛ da, o ye mɔgɔ lankolon ye.
-<sp> Kerfa:</sp> Cɛkɔrɔbaw tun sigilen don ni aw fan fɛ hakilina ɲuman de ye min tun b'a jira u la k'a fɔ kunun ani bi tɛ kelen ye.
o gɛlɛya de b'u bolo.
u ka tile ni bi ta tɛ kelen ye.
aw ka hakilina ɲuman de tun b'o jira u la.
a tun bɛ se ka kɛ, ni a m'a kɛ ni mankan ye.
aw yɛrɛ k'a lajɛ, bɛɛ y'i yɛrɛ bonya bi.
bɛɛ y'i yɛrɛ bonyɛ.
bɛɛ ko: ne yɛrɛ.
an bɛɛ kɛra filenba de ye.
olu bɛ se ka sigi ɲɔgɔn kɔnɔ cogo di?
Eɛh! ne b'a fɔ aw ɲɛ na, aw bɛ kɛlɛ min na, nin t'aw ka baara ye han!.
baara wɛrɛ b'aw la, min tɛ nin ye.
ni kuma bɛ mɔgɔ bolo, o tigi bɛ se ka dɔ fɔ.
-<sp> Les vieux:</sp> U ye o ye, ko fa bɛ nin na.
fa tɛ nin la, fa t'a la.
fatɔ tɛ nin kuma fɔ, ayi fatɔ tɛ nin kuma fɔ.
-<sp> Samou:</sp> Aa! n faw, n faw, n bɛna hakɛtɔ ɲini, ka yamaruya ɲini ni ka kuma aw fɛ.
-<sp> Vieux:</sp> Kuma b'i bolo, hakɛ t'i la.
i ye maa ɲuman ye.
-<sp> Samou:</sp> Ne nisɔndiyalenba bɛ kuma, k'a sababu kɛ, Kerfa bɔra ka hakilimaya kuma minnu fɔ.
nin ko in mana kɛ cogo o cogo, ne tɛ jigi Kani somɔgɔw la, k'a sababu kɛ olu dɔrɔn tɛ jalakibaaw ye.
anw kɛra kɛlɛ dɔ de ɲɛbila ye.
Eɛ! lɔkɔli, an k'a fɔ; o kɔni y'anw ka danbe bɛɛ de bɔ an na.
danbe min tun bɛ se k'a kɛ anw bɛ kɛ an faw sira taamabaa ye.
ani ka kɛ Farafinna fitinɛ yeelen ye.
anw kɔni y'a lajɛ sa ni ka nansaraw ka duguw ta ni k'u cooko an ka baaradaw la ani an ka dukɔnɔnaw la.
sisan koni, anw y'a faamu k'a fɔ " machines" , so janw, an tun bɛ sogo minnu na, o tɛ diɲɛ ye.
sababuw de don min bɛ se ka adamadenya lafiya.
ɔɔh! ne teriw, i n'a fɔ Kerfa y'a fɔ cogo min na, nin t'an ka kɛlɛ ye dɛ.
e Sidi yɛrɛ, i sigilen bɛ yen; dɔrɔmɛ t'i kun na.
yanni i ka na a kɛ diyagoya sunɔgɔw (ye) yan.
a bɛ ɲinɛ.....
an bɛ yafa ɲini an faw fɛ.
-<sp> Tɛnɛ:</sp> An faw, an baw, an balimaw, a' y'an lamɛn, fɔsi tɛ bɛn bɔ.
-<sp> Kani:</sp> Bange tɛ kɛ ni bɛn tɛ, jamana tɛ jiidi ni bɛn tɛ.
an b'a fɛ ka kalan kɛ bɛn de la sisan.
nin gafe in ye kunnafoni sɛbɛn de ye dugu misɛnw dɔgɔtɔrɔw bolo, min bɛ se k'u dɛmɛ u ka baara la, ni ɲɛdimi banaw donna u bara.
gafe in kɔnɔ kow labɛnnen don cogoya la, walasa ka fɛɛrɛw sɔrɔ ɲɛdimi banaw gɛlɛyaw latɛmɛni na, bana minnu bɛ ka dugu kɔnɔ mɔgɔw ɲɔgɔri don o don.
o de kosɔn, an y'an sinsi kunnafoniw kan, minnu bɛ se ka sɔrɔ dɔgɔtɔrɔ ni banabagatɔ ka baro sen fɛ bana sɔrɔ cogo kan, ani dɔgɔtɔrɔ bɛ se ka taamashyɛn minnu lakɔlɔsi, banabagatɔ lajɛtɔ.
a ka ca a la, taamashyɛn caman lajɛlen bɛ ɲɔgɔn sɔrɔ jankarotɔ kelen kelen bɛɛ la, minnu ka kan ka lajɛ ji ɲɛmajɔlen na dɔgɔtɔrɔ fɛ.
nin kunnafoni gafe in tila cogo filɛ nin ye:
1. yɔrɔ fɔlɔ: ɲɛkisɛ yɔrɔ kelen kelen bɛɛ n'a tɔgɔ bɛ yen. n'an ko ɲɛ yɔrɔw, minnu bɛ ye ɲɛ gansan na, olu de ko don.
3. yɔrɔ sabanan: taamashyɛn minnu lakodɔnnen don kosɛbɛ, an y'an sinsi olu kan, k'a pereperelatigɛ, min ka kan ka kɛ:
- ɲininkali, - lajɛli, - fɛɛrɛ sirili.
<h> yɔrɔ fɔlɔ</h> .
<h> ɲɛ yɔrɔ kelen kelen</h> .
1. an k'an dege ɲɛ yɔrɔw dɔnni na. .
i bɛ mɔgɔ dɔ lasigi k'a ɲɛsin i ma. o kɔ, i b'i tilen a tigi ma, k'i ɲɛ coron a tigilamɔgɔ ɲɛw la. .
i b'a fɔ a ye, a k'a ɲɛw yɛlɛ, k'u datugu.
tiɲɛ yɛrɛ la, a ɲɛwolow de bɛ waga. ɲɛwolow ye ɲɛda ɲuguw de ye, minnu bɛ ɲɛkisɛw lakana, ani k'u ɲigin ni ɲɛji ye.
siw minnu bɛ ɲɛwolow jɔjanw fɛ, olu bɛ wele ko " ɲɛsiw ." .
ɲɛsiw ka kan ka magaya. u man kan abada ka maga ɲɛkisɛ la. .
" ɲɛkonkosiw " ye siw ye, minnu bɛ san fɛ ɲɛwolow ni ten wolo cɛfara.
- mɔgɔ min sigilen bɛ k'a ɲɛsin i ma, i k'i madon a la. sisan, i k'a ɲɛ kelen lajɛ koɲuman.
ɲɛ ye fɛn kulukutulen de ye. nka, a yɔrɔ min bɛ ɲɛfɛ, n'o bɛ ɲɛwolow ni ɲɔgɔn cɛ, an bɛ se k'o dɔrɔn de ye.
a tɔ dogolen don ɲɛdingɛ kɔnɔ (o ye wo sennen de ye ɲɛda kolo kɔnɔ).
ɲɛ yɔrɔ min bɛ ye an fɛ, an bɛ se ka fɛn fila ye yen, minnu ɲɛw tɛ kelen ye: .
cɛmancɛ la, filantɛrɛ koorilen dɔ bɛ yen, yeli bɛ kɛ min fɛ, n'a bɛ wele ko " yeelen donda ." a ni mɔntɔrɔ wɛrɛ bɔlen don ɲɔgɔn fɛ. ale de b'a to yeelen bɛ don ɲɛ kɔnɔna la.
yeli min bɛ k'a fɛ, o de b'a to an bɛ se ka ɲɛfin ye, min ɲɛ dibilen don tuma caman.
cɛmancɛ wo dɔ bɛ ɲɛfin na, min koorilen don koɲuman, k'a fin kirikiri, ni bana foyi tɛ ɲɛ la.
o wo tɔgɔ " ɲɛmɔgɔnin ." .
an bɛ se ka ɲɛ fan tɔ min ye, o jɛlen don. o ye " ɲɛ jɛman yɔrɔ " ye.
tiɲɛ yɛrɛ la, falakanin dɔ de bɛ ɲɛkisɛ kan, n'a bɛ wele ko " ɲɛfalaka ."
ɲɛfalaka kelen in de dalen don ɲɛwolo yɔrɔ dogolen kɔnɔ.
2. mun bɛ ɲɛ kɔnɔ?
ji suguya fila de bɛ ɲɛkisɛ kɔnɔ, minnu b'a kɛ fɛn kulukutulen ye.
fɛn wɛrɛw b'a kɔnɔ, minnu b'a to, an bɛ yeli kɛ k'a ɲɛ.
mansin ni minɛn wɛrɛw bɛ yen, minnu bɛ se ka dɔgɔtɔrɔw dɛmɛ ka yeelen sigi ɲɛ kan, walasa a yɔrɔ dogolenw bɛ ye cogo min k'u lasaa.
ni bana tɛ ɲɛkisɛ la, - yeli bɛ kɛ tuma bɛɛ a yeelen donda fɛ, - ɲɛmɔgɔnin koorilen don, k'a fin kirikiri.
walasa ɲɛkisɛw ka to kɛnɛya la, fo.
- ɲɛwolow ka se ka yɛlɛ ka tugu, - ɲɛsiw man kan ka maga ɲɛkisɛ la.
<h> yɔrɔ filanan</h> .
tile yeelen ka kan ka don ɲɛw lajɛli so kɔnɔ.
a so kɔnɔna bɛna furan k'a jɛ sanni banabagatɔw ka na, ka dimɔgɔw ni fɛnnyɛnama wɛrɛw gɛn tuma bɛɛ.
lajɛli bɛ se ka kɛ kɛnɛ ma yɔrɔ jɛlen na, suma bɛ yɔrɔ min, k'a kɔdon fiɲɛ ni gɔngɔn na. a ka kɛ yɔrɔ ye fana, baganw tɛ se yɔrɔ min na.
<h> baabu 1</h> .
<h> dugu dɔgɔtɔrɔ ka minɛn</h> .
cogo bɛɛ la, fo i ka nin minɛnw sɔrɔ:
- tasale kelen, tasa kelen, ani ka ji saniyalen dɔ sigi i bolokɔrɔ (ji sɛnsɛnen walima ji wulilen).
- safunɛ.
- tɔrɔsi kelen, an'a kabaw.
- tasa jannen kelen, furakɛli minɛnw bɛ bila min kɔnɔ.
<h> baabu 2</h> .
<h> dugu dɔgɔtɔrɔ ka furaw</h> .
don o don baara siratigɛ la, furaw ni furakɛminɛn minnu wajibiyalen don i bolo, olu filɛ:
- ɲɛdimi furajiw butelininw, minnu bɛ sɔrɔ faramansi la, n'u bɛ wele ko " koliriw " - witamini A furakisɛw.
an bɛna u tacogo n'a waatiw dɔn a tuma la.
- bandiw ni kɔnpɛrɛsiw.
- bandikɔliman.
an bɛna joli furakɛli n'a siricogo dege.
- ɲɛdimi tulunin baraw ni ɲɛdimi furaji butelininw bɛ datugu tuma bɛɛ, n'an tilala furakɛli la n'u ye.
- fura nafamaw ka kan ka kɛ dɔgɔtɔrɔ kɔrɔ tuma bɛɛ.
- furaw bɛna labɛn ani k'u lasagon suma la, gɔngɔn ni sanji kan'u sɔrɔ.
furaw bɛna bila dugu faramansi buwati kɔnɔ, walasa denmisɛnninw kana se u ma.
<h> baabu 3</h> .
<h> ɲɛ lajɛli cogo</h> .
1. n'i b'a fɛ ka banabagatɔ ka dannaya sɔrɔ, i b'a bisimila koɲuman ni mɔgɔsɛbɛya ye.
a bɛ jɔrɛla min na a ɲɛw fan fɛ, i b'a ɲininka o la, ani kabini tuma jumɛn dimi b'a kan.
2. sanni i ka lajɛli daminɛ, i k'i tɛgɛ ko ni ji saniyalen ni safunɛ ye.
banakisɛ dɔw bɛ don hadamaden farikolo kɔnɔ ji de fɛ.
ji saniyalen bɛ sɔrɔ cogo di?
N'i b'a fɛ ka ji ɲuman sɔrɔ f'i k'a dɔn ko: .
o tuma, i bɛ ji kalaya miniti 10 ɲɔgɔn kɔnɔ.
jikalan bɛ minɛn min kɔnɔ, i b'o datugu, o kɔ, ka ji bila, a ka sumaya, sanni i ka se a ma. .
odezawɛli bɛ banakisɛw faga. i bɛ odezawɛli kudu fitinin ɲɛ kelen kɛ ji litiri kelen kan. o kɔ, a bɛ to, fo miniti 30 ka tɛmɛ, sanni ka se o ji ma. o ji bɛ kɛ tɛgɛ ko ji ye, o tɛ kɛ ji minta ye.
- mun na, i b'i tɛgɛ ko? .
i bɛ banabagatɔw lajɛ ani k'u furakɛ n'i tɛgɛw de ye. i tɛgɛw tɛ ban nɔgɔw ni fɛn jugu wɛrɛw la. o de kosɔn, banakisɛ caman b'u la. .
N'i m'i tɛgɛw ko, sanni ka banabagatɔ lajɛ, wali k'a furakɛ, a ka ca a la, a bɛ kɛ sababu ye k'a ka bana juguya.
3. ni banabagatɔ ɲɛw nɔgɔlen don, wali k'u nɔrɔ, i b'u ko ni fini saniyalen dɔ ye (wali kɔnpɛrɛsi), i bɛ min su ji ɲuman saniyalen na.
i kɛtɔ ka banabagatɔ ɲɛw ko, i y'i tɛgɛw nɔgɔ. .
i k'i tɛgɛ ko tugun. 4.
i b'i mabɔ a la ni mɛtɛrɛ 6 ɲɔgɔn ye. .
i b'a fɔ a ye, a k'a numan fɛ ɲɛ datugu (i n'a fɔ, a jiralen bɛ cogo min ja kan). a b'a tɛgɛ panpalan dɔrɔn da a kan, nka a kan'a digi ɲɛ kan. .
o cogo la, i bɛ kinin fɛ ɲɛ lajɛ. .
i b'i bolo kɔrɔta, k'a bolonkɔniw jira a la, kelen kelen, a mana min ye, a k'o da fɔ: bolonkɔni 1,2, 3,4, walima 5.
i bɛ kɔlɔsili kɛ, n'o y'a sɔrɔ, banabagatɔ y'i ka ɲininkaliw faamu (i bɛ segin wale in kan siɲɛ caman). .
i b'a ɲini a fɛ, a k'a kinin fɛ ɲɛ fana datugu o cogo kelen na, ka dɔ in lajɛ.
ni banabagatɔ tɛ se ka bolonkɔniw dan, mɛtɛrɛ 6 ɲɔgɔn hakɛ la i n'a cɛ, o kɔrɔ ye ko a ka bana ka jugu.
i b'a ɲini banabagatɔ fɛ, a k'a sigi k'a ɲɛsin i ma.
i bɛ ɲɛwolow lamaga cogo lajɛ, ani ɲɛsiw taafan.
i b'i ka tɔrɔsi mɛnɛ, ka banabagatɔ ɲɛwolow waga i bolonkɔni fila cɛ ma, o kɔ, .
ɲɛ jɛman yɔrɔ lajɛ kosɛbɛ, .
a ni ɲɛmɔgɔnin (min ka kan ka koori, ani k'a fin kirikiri, ni ɲɛfin b'a cɛ ma).
bana dɔw b'u dogo sanfɛ ɲɛwolo jukɔrɔ.
6. n'i b'a fɛ k'o banaw dɔn, fo i k'i dege ɲɛwolo wolokili la, k'a sɔrɔ, i ma banabagatɔ tɔɔrɔ.
ja minnu filɛ, olu bɛ ɲɛwolow wolokili cogo ɲuman jira i la.
7. denmisɛnw ɲɛ lajɛli.
denmisɛn min bɛ siran, n'a t'i sigi yɔrɔ kelen, o lajɛli ka gɛlɛn.
i bɛ banabagatɔ ɲininka ka mɛɛn a nakun na i bara. .
i b'i tɛgɛw ko koɲuman, sanni i ka banabagatɔ lajɛ. .
i bɛ banabagatɔ ɲɛ fila bɛɛ lajɛ, hali n'a y'a jira k'a ɲɛ kelen dɔrɔn de b'a dimi.
- ni den bɛ kasi k'i yɛrɛ tufa-tufa, o kɔrɔ tɛ ko i kan'a lajɛ.
i kana ɲinɛ k'a sanfɛ ɲɛwolow woloki.
<h> yɔrɔ sabanan</h> .
<h> ɲɛ banaw</h> .
ɲɛkisɛw tiɲɛ ka teli.
bana caman bɛ se k'u sɔrɔ, minnu bɛ daminɛ, - n'an y'an ɲɛw tereke n'an tɛgɛ nɔgɔlenw ye, walima ni fini nɔgɔlen ye.
- n'an t'an ɲɛw lakana k'an to baara juguw la.
- n'an tɛ balo nafamaw dun.
ni banakisɛw donna ɲɛw kɔnɔ, walima ni kasaara y'u sɔrɔ, taamashyɛn kelen walima taamashyɛn caman bɛ se ka ye ɲɛkisɛw kan:
- ɲɛji bɛ bɔ, wali ɲɛw bɛ nɔrɔ.
- ɲɛkisɛw bɛ bilen.
- dimi bɛ don ɲɛw la.
- ɲɛkisɛw tɛ yeli kɛ ka ɲɛ, wali u tɛ yeli kɛ fewu.
- ɲɛkisɛw bɛ kunbaya.
ni banabagatɔ bɛ na i bara, taamashyɛn min b'a tɔɔrɔ ani k'a jɔrɛ kosɛbɛ, a b'i sinsi o de kan.
a bɛ se k'a fɔ i ye ko: " n tɛ sunɔgɔ. bawo, n ɲɛ bɛ n dimi kosɛbɛ. ."
N'i b'a lajɛ, i b'a sɔrɔ, a ɲɛkisɛw bilennen don, wa a ɲɛ da goyalen don.
banabagatɔ m'a bɛɛ fɔ i ye.
lajɛli de y'i dɛmɛ ka bana in taamashyɛn wɛrɛw ye.
- taamashyɛn caman bɛ ɲɔgɔn sɔrɔ bana kelen na.
i kana banabagatɔ lajɛli dabila n'i ye taamashyɛn kelen dɔrɔn ye a ɲɛ kan.
taamashyɛn wɛrɛw bɛ sɔrɔ a kan.
N'i b'a fɛ ka taamashyɛn bɛɛ ye, - i bɛ ɲininkali kɛ, - ka banabagatɔ lajɛ.
taamashyɛn caman bɛ se ka ɲɔgɔn sɔrɔ bana kelen na, minnu b'a to, a bɛ sidɔn, ka tɔgɔ d'a ma.
nin yɔrɔ in na, ɲɛdimi minnu bɛ dugu kɔnɔ mɔgɔw jɔrɛ, an b'an dege olu faranfasiyali la.
- ɲɛdimi minnu bɛ se ka furakɛ ani k'u kɔlɔsi dugu kɔnɔ, - ɲɛdimi minnu a kan ka furakɛ wajibiya la dɔgɔtɔrɔso la.
N'i ma bana sidɔn, i tɛna se k'a furakɛ.
i kana siga: i ka banabagatɔ bila ka taa dɔgɔtɔrɔso la.
waati jumɛn ani cogo jumɛn dɔgɔtɔrɔ ka dɛmɛ bɛ ɲini?
dɔgɔtɔrɔ n'a ka dɔnniya sɔrɔli wajibiyalen don tuma caman, walasa banabagatɔ ka se ka kɛnɛya.
o tuma, i ka kan ka a ka baarakɛ yɔrɔ dɔn. a fana ka kan k'i dɔn.
1. se ka kan ka kɛ dɔgɔtɔrɔ ma tuma jumɛn?
i bɛ banabagatɔw bila ka taa dɔgɔtɔrɔso la, n'o y'a sɔrɔ:
- i ye bana juguman taamashyɛn ye ɲɛ kan. - gɛlɛya min bɛ banabagatɔ kan, i t'o faamu, wa fura min ka kan fana ka kɛ a la, i t'o dɔn.
- ni nɔgɔya tɛ ka don banabagatɔ ka bana la, tile 3 kɔnɔ a furakɛli daminɛlen kɔ.
ni fiɲɛ bana de donna dugu kɔnɔ, mɔgɔw bɛ min yɛlɛma ɲɔgɔn fɛ, i bɛ ci bila dɔgɔtɔrɔ ma joona.
2. dɔgɔtɔrɔ ka dɛmɛ ɲinini n'a sɔrɔcogo.
fɛɛrɛ saba de b'o la, minnu bɛ tali kɛ bana juguya la:
fɔlɔ: fɛɛrɛ fɔlɔ bɛ waleya joona (ni ɲɛ dimi ka bon, ni ɲɛ balala ka fiyen, walima n'a joginna).
taa bɛ kɛ ni banabagatɔ ye joona dɔgɔtɔrɔso la, min ka surun. .
ni bolifɛn dɔ bɛ dugu mɔgɔ dɔ bolo, a kɛra wotoro ye, wali jikankulun, wali mɔbili, i b'o ka dɛmɛ ɲini. .
ni banabagatɔ ka kan ka lada a kɔ kan, a taatɔ dɔgɔtɔrɔso la (nyɛ mana jogin), i bɛ mɔgɔ d'a kan, walima i yɛrɛ bɛ taa n'a ye. i b'a ɲɛfɔ mɔbili bolila ye, a k'i jan to banabagatɔ la, bawo a ka bana ka jugu.
ni banabagatɔ bɛ ta mɔgɔdoninan na (n'o bɛ wele tubabukan na ko " barankari "), fo a ka kɛ barankari fɛrɛlen ye. banabagatɔ kana bila tile la ka mɛɛn.
filanan: fɛɛrɛ filanan tɛ teliya ko ye. nka, banabagatɔ kɔni ka kan ka taa dɔgɔtɔrɔso la, walasa a ka lajɛ ani ka furakɛ (ni ɲɛ da goyalen kɔrɔ don, walima ni falaka b'a kan...).
somɔgɔw bɛ banabagatɔ tali labɛn dɔgɔtɔrɔso la n'u seko ye.
i bɛ bataki ci dɔgɔtɔrɔ ma, ka bana maana bɔ a ye (a sɔrɔcogo).
i b'a sɛgɛsɛgɛ ni banabagatɔ y'i ka laadilikanw bɔ u sira fɛ, n'a taara dɔgɔtɔrɔso la.
i bɛ segin ka banabagatɔ lajɛ, n'a seginna dugu kɔnɔ.
sabanan: fɛɛrɛ sabanan, o bɛ waleya ka bɛn ni bana cogoya ye.
o la, i bɛ dɔgɔtɔrɔ nali makɔnɔ dugu kɔnɔ. o bɛ kɛ n'a y'a sɔrɔ, banabagatɔ tɛ se ka bɔ a nɔ na (kasaara juguba, walima mɔgɔkɔrɔba min cogoya man ɲi...), walima ni bana yɛlɛmata donna dugu kɔnɔ (nyɔninsan, báganmaɲɛdimi...).
i bɛ ciden bila ka taa dɔgɔtɔrɔso la.
a bɛ taa ni sɛbɛn ye, bana walima banabagatɔ cogoyaw bɛ min kɔnɔ, n'a bɛ dɔgɔtɔrɔ nakun bɔ.
ni dugu siraw ma labɛn k'a ɲɛ, bolifɛn bɛrɛ tɛ se ka tɛmɛ u fɛ.
- banabagatɔw laseli bɛ gɛlɛya dɔgɔtɔrɔso la.
- dɔgɔtɔrɔso mɔgɔw fana tɛ se i ka dugu kɔnɔ tuma caman.
o tuma, a' y'aw ka siraw baara k'u ladon, samiyɛ mana ban: o la, aw na furakɛ k'a ɲɛ.
sanni banabagatɔ ka taa dɔgɔtɔrɔso la, a ka kan ni furakɛli min ye, i k'o k'a la:
- koliriji tɔnili, - walima tulunin kɛli ɲɛ la, - ani ka pansiman jɛlen k'a la.
ni ɲɛkisɛw cogoya ka ɲi, u bɛ yelenku.
nka, ji foyi tɛ jigin dafuruku fɛ, fo n'o y'a sɔrɔ an bɛ ka kasi (walima tuma dɔw, n'an bɛ ka yɛlɛ).
ni bana ye ɲɛw sɔrɔ, a ka ca a la, ji dɔ bɛ bɔ a la, min bɛ se ka caya wali ka dɔgɔya.
o ji bɛ se:
- ka jɛ, iko ji gansan: o ye ɲɛjiw ye.
tuma dɔw, i tɛ nɛn ye. nka, ɲɛsiw bɛ nɔrɔ, ɲɛwolow yɛlɛli ka gɛlɛn, a bɛ i n'a fɔ, ɲɛkisɛw nɔgɔlen don, u bɛ dimɔgɔw wele. 1. ɲininkali minnu ka kan ka kɛ: .
i b'a ɲini ka ɲɛji bɔli don fɔlɔ pereperelatigɛ.
o kɔ, i bɛ nin ɲininkaliw kɛ:
- bana donnen don ɲɛ fila bɛɛ la wa?
- ɲɛjibɔ balala ka kɛ, walima a daminɛna dɔɔ̀nindɔɔ̀nin?
ɲɛw b'i dimi wa?
ni banabagatɔ ko " ɔnhɔn ," i b'a ɲininka, u b'a dimi cogo di? (i n'a fɔ cɛncɛn bɛ ka wolowolo ɲɛwolo jukɔrɔ? i n'a fɔ ɲɛw bɛ k'a ŋɛnyɛ, walima k'a sɔgɔsɔgɔ?).
- banabagatɔ ni mɔgɔ wɛrɛ bɛ ɲɔgɔn kan, min tun ɲɛ nɔrɔlen don, walima min ɲɛ nɔrɔlen don hali sa?
- banabagatɔ ka baara ye mun ye?
2. banabagatɔ bɛ lajɛ cogo jumɛn? .
i b'i tɛgɛ ko ni ji saniyalen ni safunɛ ye.
- ni banabagatɔ ɲɛw ɲiginnen don, i b'u jɔsi. n'u nɔgɔlen don, k'u nɔrɔ, i bɛ ɲɛbow bɔ ɲɛsiw la, ani ka ɲɛw ko ni kɔnpɛrɛsi ye (walima fini jɛlen dɔ), o sulen ji wulilen na.
- ji bɔta dulen don, k'a kɛ nɛrɛmuguman ye: o ye nɛn ye.
- ji bɔta jɛlen don, i ko ji gansan: o ye ɲɛjiw ye.
i tɛgɛw nɔrɔkɔra nɛn fɛ. .
i k'u ko siɲɛ filanan na.
- i ka kan ka taamashyɛn jumɛnw ɲini?
i bɛ taamashyɛn naani ninnu ɲini: .
ɲɛsi dɔ bɛ maga ɲɛkisɛ la. .
buguri (walima fɛnnyɛnama dɔ) yeli ɲɛkisɛ kan, walima u dogoli ɲɛwolow jukɔrɔ.
3. miiri ka kan ka taa bana jumɛnw na?
an bɛna an dege banabagatɔ bɔnyɔgɔnnali la, minnu bɛ se ka furakɛ dugu kɔnɔ, ani minnu ka kan ka taa dɔgɔtɔrɔso la.
an ka nin gɛlɛya wɔɔrɔ ninnu jateminɛ:
fɔlɔ: ɲɛsiw bɛ jɔsi banabagatɔ ɲɛkisɛ la.
filanan: denmisɛn wali mɔgɔkɔrɔba dɔ bɛ ka ɲɛji dulen caman bɔ.
sabanan: nɛn caman bɛ ka bɔ denyɛrɛnin dɔ ɲɛ la.
naaninan: nɛn bɛ to ka bɔ, ka jɔ.
kurukuru misɛn jɛmanw bɛ ye sanfɛ ɲɛwolo wolokilen kan.
duurunan: ɲɔninsan mana den sɔrɔ, ɲɛjibɔ bɛ na a la.
wɔɔrɔnan: lajɛli senfɛ, buguri yera ɲɛ kan.
<h> gɛlɛya fɔlɔ</h> .
ji bɔta jɛlen don.
ɲɛsi kelen walima ɲɛsi caman bɛ jɔsi banabagatɔ ɲɛkisɛ la.
i ka kan ka min dɔn:
- ɲɛsi mana maga ɲɛ la, a b'a dimi.
- ɲɛkisɛ bɛ bilen, - banabagatɔ b'a ɲɛ tereke tuma bɛɛ n'a tɛgɛw walima ni fini dɔ ye.
banakisɛ wɛrɛw bɛ don ɲɛ la, - ɲɛji bɛ du, o ye nɛn ye.
- ɲɛwolow lajɛtɔ, i b'a kɔlɔsi ko ɲɛsi dɔw jɛngɛnna k'u ja: u bɛ maga ɲɛyeelendonda la. o de bɛ na ni dimi ni ɲɛjibɔ ye.
2. i ka kan ka min kɛ:
fɛɛrɛ fila de bɛ yen:
i b'a ko koɲuman ji wulilen na, i ye odezawɛli dɔ kɛ min na (kudu fitinin ɲɛ kelen bɛ kɛ ji litiri kelen na). .
i bɛ banabagatɔ lasigi k'a ɲɛsin i ma.
i bɛna min kɛ, i b'o ɲɛfɔ a ye. o tuma, a hakili bɛ sigi. .
i bɛ ɲɛsi bɔn, k'a sɔrɔ a ma kari. i b'a bɔn a ju fɛ, fo ɲɛwolo kɛrɛfɛla la. .
i bɛ koliri tɔni ko fila kɛ ɲɛ kan, siɲɛ saba tile kɔnɔ, fo tile wɔɔrɔ ka dafa.
- ɲɛsi caman bɛ maga ɲɛkisɛ la, ɲɛyeelendonda filɛlikɛ yɔrɔ lafinna.
- a ka ca a la, o ye muso baliku ko ye.
- o ye bana juguba de ye, min bɛ se ka ɲɛjalandimi gɛlɛya.
- woperasɔn bɛ ɲɛjalandimi kɔgɔlen kɛnɛya, k'a ban pewu.
banabagatɔ bɛ kɛ fiyentɔ ye, n'a ɲɛ ma furakɛ joona.
i kana sumaya banabagatɔ laseli la dɔgɔtɔrɔso la.
ɲɛ furakɛ dɔgɔtɔrɔ mana a ɲɛ wopere, a bɛ kɛnɛya, a ɲɛw bɛ kisi.
3. i ka kan ka laadili min kɛ:
a ka ca a la, bana in bɛ musow de minɛ. tuma dɔw, u t'a fɛ ka bɔ dugu da fɛ, ka taa u furakɛ.
u ɲɛw tɛna ji bɔ bilen, .
u ɲɛw tɛna u dimi bilen, wa foyi tɛna fara tugun ɲɛ da goyali kan.
<h> gɛlɛya filanan</h> .
denmisɛn dɔ wali mɔgɔkɔrɔba dɔ ɲɛji ka ca, wa, a dulen don fana.
o bana min ka ca an bara, o bɛ wele ko " báganmaɲɛdimi ." tɛgɛ nɔgɔlenw ni fini nɔgɔlenw de b'a banakisɛw lase an ma.
1. i ka kan ka min dɔn:
- ɲɛkisɛw bilennen don (baabu min b'o kan, i k'a lajɛ).
- banabagatɔ ko a degunnen don, i n'a fɔ cɛncɛn bɛ ka wolowolo a ɲɛwolo jukɔrɔ.
- nɛn bɛ ton ɲɔgɔn kan, o kɔ ka jigin dafuruku fɛ. ɲɛw nɔrɔlen don, i mana wuli sɔgɔmada fɛ.
- n'o báganmaɲɛdimi ma furakɛ, gɛlɛya wɛrɛ bɛ don a sen kɔrɔ: se bɛ kɛ ɲɛyeelendonda ma, fo k'a filɛlikɛ yɔrɔ lafin.
mɔgɔw bɛ báganmaɲɛdimi yɛlɛma ɲɔgɔn fɛ.
2. i ka kan ka min kɛ: .
i b'i tɛgɛw ko, o kɔ i bɛ banabagatɔ ɲɛw ko. .
i bɛ pomadi tulunin kɛ ɲɛ fila bɛɛ la. (n'i bɛ pomadi tulunin kɛ ɲɛ la, a bara man kan ka maga banabagatɔ ɲɛ la abada). .
i bɛ segin o furakɛli in kan siɲɛ saba tile kɔnɔ (sɔgɔma, tilegan, ani su), tile saba kuntaala kɔnɔ ka tugu ɲɔgɔn na.
cogoya fila bɛ yen: .
ɲɛ tɛ nɔrɔ bilen, a tɛ ji bɔ, wa a dimi nɔgɔyara.
i b'a fɔ banabagatɔ ye, a ka tɛmɛ ni furakɛli ye tile saba kɔnɔ tuguni. .
ɲɛ bilennen don hali sa, a bɛ to k'a dimi.
i bɛ banabagatɔ bila, ka taa dɔgɔtɔrɔso la (bolifɛn fɔlɔ fɛ, min bɛ aw ka dugu cɛci). bawo, i b'a sɔrɔ, báganmaɲɛdimi tɛ.
ni báganmaɲɛdimi bɛ ɲɛ min na, pansiman man kan ka k'o la abada.
- n'a yɛra mɔgɔ kura la, i b'o tigi furakɛ teliya la (sanni o tigilamɔgɔ k'a jɛnsɛn dugu kɔnɔ).
tɛgɛw jɛlenya .
ɲɛda jɛlenya .
so jɛlenya .
dugu jɛlenya. .
i bɛ nɔgɔ ni dimɔgɔw jɔyɔrɔ ɲɛfɔ cɛw ni musow ni denmisɛnw ye báganmaɲɛdimi jɛnsɛnni la.
- ni báganmaɲɛdimi ma furakɛ a tuma la, a bɛ kɛ bana juguba ye.
- bɛsɛya bɛ mɔgɔ kisi báganmaɲɛdimi ma.
nɛn caman bɛ ka bɔ denyɛrɛnin dɔ ɲɛ la.
denyɛrɛnin ka báganmaɲɛdimi ye bana jugu ye tuma bɛɛ.
- denyɛrɛnin tɛ se k'a ɲɛw yɛlɛ, nɛn bɛ ton ɲɔgɔn kan. .
a wololen kɔ tile sabanan, a ɲɛwolow bɛ funun, ka nɛn caya kosɛbɛ.
- ba de b'o báganmaɲɛdimi bila a den na (k'o sababu bɔ cɛnimusoya bana dɔ la, cɛ ni muso bɛ min yɛlɛma ɲɔgɔn fɛ n'u jɛnna dalan kan).
n'a ma furakɛ k'a ɲɛ, wali ka furakɛ fo k'a sarati dafa, o fana ye farati koba ye.
2. i ka kan ka min kɛ.
ni bana taamashyɛnw dalen don kɛnɛ kan, - i bɛ ɲɛw ko, tuma o tuma, ni u ye nɛn ta, - ka koliriji tɔni ko fila kɛ u kan, ka pomadi tulunin kɛ ɲɛ fila bɛɛ la, lɛrɛkelen o lɛrɛkelen.
i kana sumaya denyɛrɛnin n'a bangegagaw bilali la ka taa dɔgɔtɔrɔso la.
dɔgɔtɔrɔ bɛna denyɛrɛnin ɲɛw furakɛ, ka fa ni ba fana ka cɛnimusoya bana furakɛ, denyɛrɛnin ka bana ju bɔra min na.
- báganmaɲɛdimi nɛn yɛlɛma ka teli mɔgɔ wɛrɛ fɛ.
- i kana ɲinɛ k'i tɛgɛw ko, sanni i ka denyɛrɛnin furakɛ, ani n'i tilala a furakɛli la.
dugu caman ani jamana caman kɔnɔ, bana suguya in tununna.
denyɛrɛnin ka báganmaɲɛdimi banni bɛ se ka sɔrɔ.
- n'an ye muso kɔnɔmaw kɔlɔsi: u ka to ka taa dɔgɔtɔrɔ sɛgɛrɛ u ka kɔnɔmaya waati kɔnɔ.
- n'an ye denyɛrɛninw ɲɛw lakana u wolo tantannin nɔ goni la.
matɔrɔniw ni tinminɛ musokɔrɔbaw wajibiyalen don. .
ka denyɛrɛnin ɲɛwolow waga, k'a ɲɛw ko ni ji ɲuman saniyalen ye (min wulila), .
o kɔ, ka koliriji tɔni ko kelen wali fila kɛ ɲɛkisɛ fila bɛɛ kan.
- n'an ye bana in walanwalan cogo ɲɛfɔ musow ni matɔrɔniw ye.
i ka matɔrɔni wali tinminɛ musokɔrɔba dɛmɛ ka koliriji sɔrɔ, u bɛna min kɛ denyɛrɛnin bɛɛ ɲɛ kan.
cogoya kɛrɛnkɛrɛnnen dɔ filɛ:
koliriji min ka kan ka kɛ denyɛrɛnin ɲɛ kan, komin ni o tɛ dugu faramansi buwati kɔnɔ, i dun wajibiyalen don ka denyɛrɛnin ɲɛ furakɛ, o tuma, i bɛ se ka pomadi tulunin orewomisini (1%) kɛ a ɲɛ la siɲɛ fila tile kɔnɔ, ka tile saba kɛ o la, ka tugu ɲɔgɔn na.
ni fura foyi tɛ i bolo, i bɛ lenburukumu ji tɔni ko fila kɛ a ɲɛ la.
<h> gɛlɛya naaninan</h> .
nɛn bɔli bɛ yɛlɛmayɛlɛma.
sanfɛ ɲɛwolo mana woloki, i bɛ kurukuru misɛn jɛmanw ye a kan.
o bana dɔnnenba in tɔgɔ ko " ɲɛjalandimi ." a ka ca a la, báganmaɲɛdimi faralen don ɲɛjalandimi kan. .
a bana dɔn ka gɛlɛn, n'o y'a sɔrɔ an tɛ se ɲɛwolo wagali la.
- a bana bɛ daminɛ den na.
- kurukuru misɛn jɛmanw koorilenbaw bɛ bɔ ɲɛwolow yɔrɔ dogolen na.
- ni banabagatɔ ma furakɛ, báganmaɲɛdimiw bɛ caya a la.
kɔ fɛ, sanfɛ ɲɛwolow bɛ jɛngɛ, ɲɛsiw bɛ jɔsi ɲɛkisɛ la.
o jɛngɛli bɛ wele ko " ɲɛjalandimi kɔgɔlen). (an y'o kalan k'a ban, nin baabu daminɛ la).
ɲɛjalandimi kɔgɔlen ye ɲɛjalandimi juguyalen de ye, min ma furakɛ koɲuman.
o kɔ, ɲɛyeelendonda filɛlikɛ yɔrɔ bɛ lafin.
ɲɛjalandimi ye bana juguba de ye, min bɛ se ka mɔgɔ fiyen, n'a ma furakɛ.
- banabagatɔ fɛn o fɛn bɛ se i ma, i b'u ɲɛwolow woloki janko denmisɛnw) - n'i ye bana taamashyɛn ye dɔrɔn, i bɛ nin furakɛli daminɛ:
ka pomadi tulunin orewomisini (1%) kɛ siɲɛ fila tile kɔnɔ (sɔgɔma ani su) ɲɛ fila bɛɛ la, tile wɔɔrɔ kɔnɔ ka tugu ɲɔgɔn na.
segin bɛ kɛ o furakɛli kan kalo o kalo, fo ka kalo wɔɔrɔ sɔrɔ. .
i b'a lajɛ ni ɲɛsiw tɛ ka jɔsi ɲɛkisɛ la.
a ka ca a la, wopereli b'u kisi fiyen ma, wali ka lafiya di u ɲɛw ma.
- saniya walew matarafabaliya bɛ na ni báganmaɲɛdimi ye cogo min na, a bɛ na ni ɲɛjalandimi fana ye o cogo la.
- komin dɔgɔtɔrɔ ye faamuya sɔrɔ ɲɛjalandimi lasaali kan, a bɛna dugu mɔgɔw laadi u ɲɛw lakanali cogo kan.
- i bɛ bana in lakali dugu mɔgɔw ye, min bɛ daminɛ ni kurukuru misɛn jɛmanw dogolen ye ɲɛwolo jukɔrɔ, n'a bɛ laban ni ɲɛsiw jɔsili ye ɲɛyeelendonda la, fo ka banabagatɔ fiyen.
- i b'a ɲɛfɔ u ye ko bana in kisɛ bɛ balo nɔgɔ de cɛ ma. tɛgɛ nɔgɔlenw ni ji nɔgɔlen ni dimɔgɔw de bɛ banakisɛ in lase ɲɛ ma.
u k'u farikolo n'u ɲɛda ko sanga ni waati bɛɛ ni ji ɲuman ni safunɛ ye. .
u ka dimɔgɔw bali ka se banabagatɔw ɲɛw ma, ani k'u sigi joliw la, ani dumuniw wali ka se kɛnɛbagatɔw ɲɛw ma. n'an t'a fɛ dimɔgɔw ka caya, an bɛ dukɔnɔna ni sokɔnɔna furan, ka taa ɲamanw ni bagan bow bɔn ɲaman bɔnyɔrɔ la. .
u ka na u ɲɛw furakɛ, bana mana daminɛ yɔrɔnin min na.
- ɲɛjalandimi bɛ dɔn n'an ye sanfɛ ɲɛwolo woloki.
- ni ɲɛsiw bɛ jɔsi ɲɛkisɛ la, ɲɛwolo bɛ wopere.
- saniya b'an tanga ɲɛjalandimi ma.
<h> gɛlɛya duurunan</h> .
ɲɔninsan mana den minɛ, a bɛ ɲɛjibɔ bila a la.
dugu mɔgɔw bɛɛ bɛ siran ɲɔninsan ɲɛ, min ye denmisɛn caman sata ye, minnu si bɛ kalo wɔɔrɔ ni san naani cɛ.
- ka bana sidɔn kabini a daminɛ tuma: .
farigan bɛ den minɛ, ka minnɔgɔ gan a la, a kunkolo b'a dimi. .
a nunji bɛ bɔ. .
a ɲɛkisɛw bɛ bilen, ka ji ci u kan. .
a ngɔnɔ bɛ bilen, wa tuma dɔw a bɛ sɔgɔsɔgɔ.
- tile saba, fo ka se tile duuru ma, nin taamashyɛnw bɔlen kɔ kɛnɛ kan, kurukuruw bɛ falen (k'a daminɛ kunkolo la, o kɔ, ka se farikolo tɔ ma).
- bana in bɛ daminɛ ni báganmaɲɛdimi de ye: yeelen bɛ digi den ɲɛ la, a ɲɛkisɛw bɛ bilen, ka ji ci u kan.
- tuma caman, báganmaɲɛdimi bɛ gɛlɛya: ɲɛyeelendonda filɛlikɛ yɔrɔ bɛ lafin, wa tuma dɔw wo bɛ bɔ ɲɛkisɛ la.
- i mana ɲɔninsantɔ fɔlɔ min ye, i ka dugu kɔnɔ, i b'o mabɔ tɔw la, walasa a kana yɛlɛma u fɛ. o kɔ, i b'i teliya ka dɔgɔtɔrɔso mɔgɔw ladɔnniya.
- i bɛ den furakɛ: .
a bɛ ji caman min. .
i bɛ farigan mada ni asipirini kisɛ tilancɛ kelen ye (siɲɛ fila tile kɔnɔ), i bɛ min nɔɔni ni ji wɛrɛ ɲɛ kelen ye. .
i b'a nun nɔgɔw bɔ, ani k'a tulow lajɛ. .
i bɛ witamini A kisɛ kelen di a ma, kabini bana daminɛ tuma.
- i bɛ ko bɛɛ kɛ, walasa den ba k'a balo koɲuman: nɔnɔ ni fanw ni jɛgɛ ni biɲɛ ni karɔtiw ni jiridenw, i n'a fɔ mangoro wali manje n'a ɲɔgɔnnaw.
a bɛ dɔgɔkun caman kɛ o dumuni suguyaw dunni na, a kɛnɛyalen kɔfɛ.
<ill> dumuni minnu ka ɲi ɲɛw ma</ill> .
- i bɛ den ɲɛw furakɛ. .
i b'a fɔ a ye, a kana ɲɛw tereke. i b'a tɛgɛw ko sanga ni waati bɛɛ. .
i bɛ koliriji (i n'a fɔ " kiloranfenikɔliji ") tɔni ko fila kɛ a ɲɛw kan, sɔgɔma ani su, bana waati bɛɛ kɔnɔ.
3. i ka kan ka min ɲɛfɔ:
- ɲɔninsan ye denmisɛn caman sata ye.
o ko man kan ka mɛɛn bilen.
jamana caman kɔnɔ bi, bana in dɔgɔyara kosɛbɛ, a man jugu bilen i ko fɔlɔ.
i k'a ɲɛfɔ den somɔgɔw ye, k'u fana ka kan k'u denw boloci.
i k'a ɲini dɔgɔtɔrɔ fɛ, a ka na denw boloci i ka dugu kɔnɔ.
- kabini ɲɔninsan bɛ daminɛ yɔrɔ min na, .
i bɛ dɔgɔtɔrɔ ladɔnniya. .
i bɛ dugu faramansi labɔ ni furaw ye, i n'a fɔ koliriji ni witamini A kisɛw.
- denbaw bɛ siran ɲɔninsan ɲɛ. i ye dɔnniya min sɔrɔ, k'u dɛmɛ k'u ka kɛtaw latilen, i b'o ɲɛfɔ u ye.
<h> gɛlɛya wɔɔrɔnan</h> .
- ɲɛji bɛ bala ka bɔ.
- ɲɛkisɛ bɛ bilenya.
- a bɛ banabagatɔ ɲɛna ko cɛncɛn kisɛ bɛ ka wolowolo a ɲɛwolo jukɔrɔ.
buguri yeli bɛ se ka gɛlɛya, n'o y'a sɔrɔ a dogolen don.
i k'i ɲɛ yɛlɛ, ka muɲu.
- ni buguri bɛ ɲɛ jɛman yɔrɔ kan, walima ɲɛwolo jukɔrɔ. .
i k'a ɲini k'a bɔ: a ka ca a la, a ka nɔgɔn.
i b'i tɛgɛw ko.
i bɛ kɔɔrimugu dɔ meleke alimɛti kisɛ kun kelen na.
i bɛna min kɛ, i b'o ɲɛfɔ banabagatɔ ye, k'a ɲini a fɛ, a k'a ɲɛwolo wɛrɛ.
i bɛ buguri jɔsi ni kɔɔrimugu ye dɔɔ̀nindɔɔ̀nin, i n'a fɔ i ɲɛ b'a la cogo min na ja kan. .
N'i sera ka buguri bɔ ɲɛ kan.
i bɛ pomadi tulunin orewomisini (1%) kɛ a la.
dugusɛjɛ lajɛli:
ni banabagatɔ sunɔgɔra k'a ɲɛ, ɲɛji tɛ bɔ bilen, hali sa ɲɛ bilennen don, nka a tɛ, i n'a fɔ don min dar'o kan.
i bɛ pomadi tulunin k'a la tuguni sɔgɔma ni su, fo ka tile fila dafa. i b'a fɔ ko banabagatɔ ja na i bara tuguni ni ko wɛrɛ y'a sɔrɔ.
ni banabagatɔ ma se ka sunɔgɔ, hali sa, a ɲɛji bɛ bɔ.
i b'a bila ka taa dɔgɔtɔrɔso la. .
N'i ma se ka buguri bɔ ɲɛ kan.
- ni buguri dalen don ɲɛyeelendonda kan .
i kan'a ɲini k'a bɔ. .
i bɛ koliriji tɔni ko fila kɛ ɲɛ kan. .
<h> ɲɛkisɛw bɛ bilen</h> .
a ka ca a la, ni bana bɛ ɲɛ la, a bɛ bilen. nka, tuma caman, bilenya dɔrɔn tɛ o ɲɛ dimi taamashyɛn ye. banabagatɔ bɛ na lajɛlikɛ yɔrɔ dɔgɔtɔrɔ bara, bawo.
- a ɲɛji bɛ bɔ, - wali dimi b'a ɲɛ la, - wali a ɲɛ tɛ bɛrɛ ye.
1. ɲininkali minnu ka kan ka kɛ:
i bɛ nin ɲininkaliw kɛ:
- kabini tuma jumɛn ɲɛkisɛw bilenna?
- dimi b'i ɲɛw la wa? dimi suguya jumɛnw? (sɔgɔ-sɔgɔli? jenida? dimi jalan minnu bɛ sunɔgɔ bali wa?).
- i ɲɛw bɛ yeli kɛ k'a ɲɛ, i n'a fɔ fɔlɔ, k'a sɔrɔ bana m'i minɛ wa?
- kasaara binna i ɲɛ kan?
yeelen, wali fiɲɛ, wali buguri sababu la wa?
2. banabagatɔ bɛ lajɛ cogo jumɛn?
- i b'a daminɛ k'i tɛgɛw ko (ji ni safunɛ la). .
o kɔ, i bɛ banabagatɔ ɲɛw ko (n'u nɔgɔlen, wali k'u nɔrɔ).
ni ɲɛwolow fununnen ani k'u bilen. .
bilen min bɛ jɛman yɔrɔ kan, i b'o lajɛ: ɲɛkisɛ fila bɛɛ donnen don wa?
bilenya in bɛ i n'a fɔ joli kɛnɛ, wali a ɲɛ finnen don? .
ɲɛyeelendonda filɛlikɛ yɔrɔ ka ɲi, ka tila ka nugu wa? .
ɲɛmɔgɔnin koori cogo n'a fin ko ka ɲi wa? .
i bɛ sanfɛ ɲɛwolo woloki. i ɲɛ bɛ kurukuru misɛn jɛmanw la a kan wa? .
i b'a sɛgɛsɛgɛ ni banabagatɔ bɛ yeli kɛ k'a ɲɛ: i b'a fɔ, a k'i bolonkɔniw dan k'a jɔlen to mɛtɛrɛ wɔɔrɔ ɲɔgɔn hakɛ la i ni a cɛ.
banabagatɔ y'i ka ɲininkaliw jaabi, a ka lajɛli sababu la i ye taamashyɛn kuraw ye.
o la, i bɛ se ka banabagatɔ tila kulu fila ye, k'u fara ka bɔ ɲɔgɔn na nin cogoya in na:
- banabagatɔ minnu man kan ka furakɛ dugu kɔnɔ.
- banabagatɔ man kan ka furakɛ dugu kɔnɔ, n'o y'a sɔrɔ: .
a ɲɛ bilennen don, ka dimi k'a la (dimi min barika ka bon, n'a bɛ sunɔgɔ bali, a tɛ mada). .
a ɲɛ bilennen don, wa a tɛ yeli kɛ k'a ɲɛ, i n'a fɔ fɔlɔ sanni bana ka daminɛ (nyɛyeelendonda filɛlikɛ yɔrɔ lafinna ani ɲɛmɔgɔnin kɛ cogoya n'a ɲɛ yɛlɛmana). .
ni ɲɛkisɛw bilenna kasaara senfɛ, wali ni báganmaɲɛdimi bɔra, min ma se ka suma tile saba furakɛli kɔnɔ, dɔgɔtɔrɔ ka kan k'a wasa don o banabagatɔ masinaw la.
- banabagatɔ minnu bɛ se ka furakɛ dugu kɔnɔ.
banabagatɔ min ɲɛkisɛ mana bilen, o bɛ se ka furakɛ dugu kɔnɔ, n'o y'a sɔrɔ. .
dimi t'a ɲɛ la, .
ɲɛ bɛ yeli kɛ, i n'a fɔ kɔrɔlen k'a sɔrɔ bana ma daminɛ.
an bɛna olu cogoyaw dɔrɔn de lajɛ nin baabu in kɔnɔ.
3. miiri bɛ taa bana jumɛnw na?
baabu fɔlɔ la, an ye ɲɛkisɛ bilennenw gɛlɛya lajɛ, ji bɛ bɔ minnu na. an tɛna an sinsi o kan.
i ka segin yɔrɔw kan, k'u kalan, minnu bɛ - baliku ni denmisɛn ka báganmaɲɛdimi kan, - denyɛrɛnin ka báganmaɲɛdimi kan, - ɲɛjalandimi kan,-ɲɔninsan kan, .
an bɛna gɛlɛya kura saba jateminɛ.
ɲɛkisɛ bilennen don, nka nɛn tɛ ka bɔ a la.
o ye ɲɛwolo sokɔnɔna dimi de ye.
o bana bɛ ɲɛ sɔrɔ, n'a mɛɛnna yeelenba la, wali fiɲɛ. tuma dɔw la, sira bugurimaw kan taama fana b'a bila mɔgɔ la.
o dimi bɛ se ka kɛ báganmaɲɛdimi daminɛ ye.
i bɛ koliriji tɔni ko fila kɛ ɲɛ fila bɛɛ kan siɲɛ saba tile kɔnɔ (sɔgɔma, tilegan, su), fo ka se tile saba ma.
i b'a fɔ dugu mɔgɔw ye, bana in bɛ to ka minnu minɛ, u ka nunɛti don, minnu b'u ɲɛw kisi tile ma. - ni yeelen barika ka bon (ni tile bɛ mɛnɛmɛnɛ) - ni fiɲɛ bɛ gɔngɔn wuli.
ɲɛ jɛman yɔrɔ bilenna, i ko joli kɛnɛ.
o ye basibɔn de ye ɲɛwolo sokɔnɔna jukɔrɔ.
denbaya jɔrɛlen bɛ tuma min na, banabagatɔ yɛrɛ t'a dɔn ko fiɲɛ wulila, bawo dimi foyi t'a kan.
o bana bɛ ye.
- denmisɛnnin sɔgɔsɔgɔbagatɔ yɔrɔ (keteketenin bɛ min na).
- muso yɔrɔ (min ka tin mana mɛɛn k'a gɛlɛya).
- mɔgɔkɔrɔbaw yɔrɔ - tuma dɔw, basibɔn in bɛ sɔrɔ kasaara senfɛ.
a ka ca a la, bana jugu tɛ, fo n'a kɛra kasaara ta ye.
ni kasaara ye ɲɛ sɔrɔ a suguya la, i b'o banabagatɔ bila ka taa dɔgɔtɔrɔso la.
a bana sɔrɔ suguya tɔw la, a bɛ kɛnɛya a yɛrɛ ma tile tan kɔnɔ, k'a sɔrɔ fura ma kɛ a la.
n'a ye den sɔrɔ, keteketenin bɛ min na, i b'o ka sɔgɔsɔgɔ mada.
ɲɛ ka ɲi, ɲɛwolo bilennen don, a ka kalan, wa kurunin dɔ b'a kan.
o ye ɲɛlasumuni de ye. banakisɛ dɔ de y'a bana ju ye.
ɲɛwolo bɛ funun, ka dimiba k'a la (banabagatɔ mana maga fɛnnin na, a bɛ girin k'a kun tufa ni ɲɛnyugun sugu dɔ ye).
ɲɛlasumuni yɛlɛma ka teli.
o de kama, a bɛ se ka taakasegin banabagatɔ kelen na, ani ka jɛnsɛn du kɔnɔ mɔgɔw cɛ ma.
- bana daminɛnin na, i bɛ kɔnpɛrɛsi su ji goni la, k'a digidigi n'o ye, k'a sɔrɔ i ma banabagatɔ jeni.
o bɛ caman bɔ a bana kuntaala la.
<h> dimi bɛ dɔn ɲɛ la</h> .
dugu mɔgɔ caman b'a jira ko dimi b'u ɲɛw la.
dimiw suguya bɛɛ tɛ kelen ye.
a ka ca a la, a ka gɛlɛn k'a dɔn ni dimi ye ɲɛdimi walima kunkolodimi de ye.
- degun jumɛn bɛ banabagatɔ kan? .
wali a b'a la, i ko cɛncɛn kisɛw de bɛ ka wolowolo a ɲɛwolo jukɔrɔ?
dimi don wa? .
walima min bɛ sunɔgɔ bali? .
a tigi ɲɛ delila ka bana, wali ka jogin, wali ka wopere wa?
- bana in taamashyɛn wɛrɛw bɛ ka banabagatɔ degun wa? .
a kunkolo la? .
wali a farikolo yɔrɔ dɔ la?
i b'a fɔ banabagatɔ ye, a yɔrɔ jɔnjɔn min b'a dimi, a k'a tɛgɛ da o kan.
ɲɛkisɛw lajɛli.
- i bɛ taamashyɛn minnu dɔn, i b'olu ɲini: .
- ɲɛji bɔta ɲɛ kɛ cogo.
ka ɲɛmɔgɔnin fila lajɛ koɲuman n'u kundama ye kelen ye, n'u cogoya ye kelen ye, n'u ɲɛ ye kelen ye.
i bɛ mɛtɛrɛ wɔɔrɔ don i ni banabagatɔ cɛ, k'i bolonkɔniw jira a la, a k'olu dan.
ɲɛ bɛ yeli kɛ k'a ɲɛ i ko kɔrɔlen, sanni bana ka daminɛ wa?
ni farigan bɛ banabagatɔ la, min kuntaala bɛ tile caman bɔ. .
n'a kan jalen don. .
n'a senw wali a sentontoliw fununnen don.
ni mura b'a la, n'a bɛ dɔgɔkun caman bɔ.
dimi ka bon, a bɛ sunɔgɔ bali, ɲɛ bilennen don coricori, ɲɛ tɛ yeli kɛ k'a ɲɛ, i ko fɔlɔ sanni bana ka daminɛ.
o ye bana juguba ye tuma bɛɛ.
banabagatɔ bɛ se ka kɛ fiyentɔ ye.
- i kana sumaya banabagatɔ bilali la ka taa dɔgɔtɔrɔso la.
- dimi ye dimi muɲuta ye.
- ɲɛkisɛw bilennen don, u jiw bɛ ka bɔ.
- baabu 1 kɔnɔ: " ɲɛ minnu ji bɛ bɔ " - ani baabu 2 kɔnɔ: " ɲɛ minnu bilennen don ."
<h> gɛlɛya sabanan</h> .
- dimi barika ka bon.
- kasaara dɔ ye ɲɛ sɔrɔ.
o gɛlɛya jaabi bɛna di i ma baabu 5 kɔnɔ: " ɲɛ joginnenw ."
- banabagatɔ kunkolo bɛ k'a dimi.
i ka kan ka min kɛ:
ka bana taamashyɛn wɛrɛw ɲini farikolo kan: .
farigan, .
kanja, .
fɔɔnɔw, .
N'i ye taamashyɛn kelen walima caman ye i ka lajɛli senfɛ, i bɛ banabagatɔ bila ka taa dɔgɔtɔrɔso la. bawo, a bɛ sɔrɔ bana juguba ye, i tɛ se ka min furakɛ dugu kɔnɔ.
N'i ma foyi ye i ka lajɛli senfɛ. .
i b'a jateminɛ n'o y'a sɔrɔ dimi madara fura talen kɔ. .
i b'a fɔ banabagatɔ ka segin ka na i bara tuma o tuma ni dimi wulila kura ye.
a na o na, i b'a ɲɛw n'a farikolo lajɛ, ka taamashyɛnw ɲini, an ye minnu kalan k'u dɔn.
<h> baabu 4</h> .
ɲɛdimi suguya bɛɛ, n'u ma furakɛ joona, u bɛ se ka na ni ɲɛ da goyali ye.
mɔgɔ dɔw bɛ kɛ fiyentɔ dafalenw ye.
dɔw mana furakɛ, nɔgɔya bɛ don olu ta la.
i ka kan ka min kɛ ni banabagatɔ sera i ma ko " a tɛ bɛrɛ ye ," walima " a tɛ fosi ye bilen ," an k'o jateminɛ.
1. i ka kan ka banabagatɔ ɲininka min na:
- a si.
- ɲɛ da goyali daminɛna tuma jumɛn?
- degun b'a ɲɛ fila bɛɛ kan wa?
- ɲɛ da goyali ju bɔra .
ɲɛdimi de la wa? .
farikolo bana suguya wɛrɛ de la wa? (nyɔninsan? mara? kuna?) - ɲɛ da goyali donna dɔɔ̀nindɔɔ̀nin, walima yɔrɔnin kelen?
- ni banabagatɔ ko a tɛ yeli kɛ k'a ɲɛ, nka a bɛ se ka taama ka yɔrɔw lasɔrɔ ani ka baara kɛ, i b'a ɲininka ni degun b'a kan. .
n'a bɛ filɛli kɛ yɔrɔ jan, wali yɔrɔ surun na. .
ni su kora.
2. hakili bɛ latigɛ cogo jumɛn ko banabagatɔ tɛ yeli kɛ k'a ɲɛ?
an ye banabagatɔ dege bolonkɔniw danni la, k'a jɔlen to mɛtɛrɛ wɔɔrɔ ɲɔgɔn hakɛ la.
ni mɔgɔ min ma se k'i bolonkɔniw dan o cogoya la, o kɔrɔ ye k'o ka bana ka jugu.
i b'a bila ka taa dɔgɔtɔrɔso la.
3. banabagatɔ bɛ lajɛ cogo jumɛn? .
i bɛ banabagatɔ lasigi, k'a ɲɛsin i ma.
i b'i ka tɔrɔsi ta, k'a yeelen sigi banabagatɔ ɲɛ kan, walasa k'a lajɛ k'a ɲɛ.
ɲɛyeelendonda ka kan ka nugu, ka ɲigin, ani k'a filɛlikɛ yɔrɔ da diya.
- lajɛli senfɛ, i bɛ se k'a ye ko. .
ɲɛyeelendonda filɛlikɛ yɔrɔ da lafinna, ani ka jɛ k'a kan. .
ɲɛmɔgɔnin finnen tɛ bilen, nka, a jɛra i ko nɔnɔ kɛnɛ. .
ɲɛkisɛ dɔgɔyara kosɛbɛ, wali k'a tunun pewu. .
tuma dɔw, a bɛ k'i ɲɛna ko ɲɛw cogoya ka ɲi. nka, bana b'a dogo ɲɛ kɔnɔ. i yɛrɛ tɛ se k'a ye, dɔgɔtɔrɔ de bɛ se k'a ye dɔgɔtɔrɔso la. .
i bɛ farikolo lajɛ, ka mara taamashyɛnw ɲini (mara kuruw, shyɛnnidaw), ani kuna taamashyɛnw.
4. miiri bɛ taa bana jumɛnw na?
i ye banabagatɔ ɲininka, o kɔ k'a lajɛ. a ye gɛlɛya jumɛn jira?
an bɛna cogoya naani ninnu jateminɛ:
- ɲɛmɔgɔnin jɛlen don.
- banabagatɔ tɛ yeli kɛ k'a ɲɛ su fɛ.
o nɔ in bɛ wele ko " jɛ ."
n'o ye ɲɛ fila bɛɛ sɔrɔ, banabagatɔ bɛ se ka kɛ fiyentɔ ye.
- a bɛ se ka mɔgɔ sɔrɔ i si bɛɛ la.
ɲɛ bana dɔ, walima ɲɛ kasaara dɔ senfɛ. .
ɲɔninsan senfɛ, .
walima ni denw ma balo k'a ɲɛ.
- a mana kɛ cogo o cogo, i bɛ banabagatɔ bila ka taa dɔgɔtɔrɔso la: tuma dɔw, dɔgɔtɔrɔ bɛ se ka nɔgɔya don a ka yeli ko gɛlɛya la.
- ni banabagatɔ seginna ka na dugu kɔnɔ, i ka kan k'a kɔlɔsi tuma bɛɛ. ni báganmaɲɛdimi y'a sɔrɔ, o ye farati ko ye a ɲɛ ma.
i kana sumaya furakɛli fɛ ni ɲɛ ye jibɔ daminɛ, walima n'a bilenna.
o bana tɔgɔ ko " bugun ," walima " falaka ."
a ka ca mɔgɔkɔrɔbaw de la, a ka dɔgɔ denmisɛnw na.
- ni bugun dara ɲɛ fila bɛɛ kan, banabagatɔ bɛ fiyen.
- an kunnadiya yɔrɔ ye min ye, a bɛ se ka furakɛ fo k'a ɲɛ. ni banabagatɔ yɛrɛ jɔra a furakɛli kan, bana in bɛ se ka kɛnɛya.
ni banabagatɔ woperela dɔrɔn dɔgɔtɔrɔso la, a bɛ yeli kɛ a cogoya kɔrɔ la.
- i bɛ banabagatɔ bila ka taa dɔgɔtɔrɔso la. a bɛ wopere yen.
- n'a seginna dugu kɔnɔ, a bɛna nunɛtiw don, a bɛna tɛmɛ n'a ka baara kɔrɔw ye.
ni denmisɛn min ɲɛmɔgɔnin jɛra (wali denyɛrɛnin dɔ), i b'i jija a somɔgɔw kɛrɛ fɛ, u ka taa n'a ye ɲɛ dɔgɔtɔrɔ bara.
i bɛ se k'o ye bana caman na.
tuma dɔw, banabagatɔ ka kan ka nunɛtiw don.
misali dɔ filɛ, min ka ca:
mɔgɔkɔrɔba dɔ, min si ka ca ni san 40 ye, o ko gɛlɛya b'ale la gafew kalanni la (walima gaari donni la miseli wo fɛ).
nka, degun t'a kan yɔrɔ jan filɛli la.
ni dɔgɔtɔrɔ ye nunɛtiw sɛbɛn a kun, a ka kan ni minnu ye, a bɛ se ka kalan kɛ (wali k'a ka baara kɛ) a ɲɛ ma.
banabagatɔ ko a tɛ yeli kɛ k'a ɲɛ su fɛ.
o gɛlɛya ka ca dugu dɔw kɔnɔ.
fɔlɔ: den dɔ tɛ yeli kɛ k'a ɲɛ su fɛ.
- den ba b'a jira ko ni tile binna, a den ka yɔrɔ lasɔrɔ ka gɛlɛn.
minnu tɛ balo nafamaw dun, .
ɲɔninsan bɛ minnu na, .
kɔnɔboli bɛ minnu minɛ tuma caman.
- ni furakɛli ma daminɛ joona, ɲɛ bɛ ja, ka tila k'a sɔgɔ.
den bɛ fiyen.
- ni den tɛ yeli kɛ k'a ɲɛ su fɛ, i ka witamini A kisɛ kelen di a ma.
ni ɲɛkisɛw jara, wali ni ɲɛyeelendonda lafinna, i bɛ den bila ka taa dɔgɔtɔrɔso la.
- bana in bɛ tunun pewu, n'o y'a sɔrɔ denmisɛnw bɛɛ bɛ dumuniw dun tuma bɛɛ, minnu nafa ka bon ɲɛkisɛw ma.
<ill> mangoro manje karɔti legimu bulu kɛnɛkɛnɛw baganw nɔnɔ n'a biɲɛ jɛgɛw ani jɛgɛ biɲɛ fanw</ill> .
- muso kɔnɔma fana ka kan ka ninnu dun.
filanan: baliku tɛ yeli kɛ k'a ɲɛ su fɛ.
- n'i ka dugu ka surun kɔ dɔ la, o ye mara nɔ ye.
kuruw bɛ bɔ a farikolo fan dɔw la. .
a daminɛ, banabagatɔ tɛ yeli kɛ k'a ɲɛ su fɛ. o kɔ, nɔ dɔw bɛ bɔ ɲɛyeelendonda kan. tuma dɔw, ɲɛmɔgɔnin cogoya bɛ yɛlɛma. banabagatɔ ɲɛ da bɛ goya ka t'a fɛ. a tɛ se ka baara kɛ bilen.
a bɛ fiyen.
dimɔgɔ finman fitinin dɔw de bɛ o bana bila mɔgɔ la.
u mana dugu mɔgɔw cin, u bɛ mara bila u la.
mara ye bana juguba ye, min tɛ se ka furakɛ dugu kɔnɔ.
i bɛ banabagatɔ bila ka taa dɔgɔtɔrɔso la. furakɛli bɛ daminɛ dɔgɔtɔrɔ yɛrɛ ka kɔlɔsi kɔnɔ.
ni banabagatɔ seginna, - i b'i hakili latigɛ, n'a bɛ ka tɛmɛ ni furakɛli ye, min daminɛna dɔgɔtɔrɔso la.
- i b'i hakili latigɛ n'a bɛ taa a ɲɛ lajɛ yɔrɔ kalo wɔɔrɔ o kalo wɔɔrɔ.
<h> baabu 5</h> .
<h> ɲɛ joginnenw</h> .
ɲɛw bɛ se ka jogin. - baara senfɛ so, walima foro la, - ɲɛnajɛw senfɛ, - kɛlɛ senfɛ, ani yɔrɔw lasɔrɔtɔ.
san o san, nin bɔnɛ suguyaw de bɛ bin kungo kɔnɔ mɔgɔw kan, minnu bɛ se k'u ɲɛ ko ban yɔrɔnin kelen.
ni mɔgɔ joginnen kirinna, walima n'a ka dɔgɔ kosɛbɛ, ɲininkaliw bɛ kɛ a masurunya mɔgɔw la.
- a joginna cogo di? (bolokurun? gɔngɔrɔ? fɛn nun bɔlen dɔ? ji suguya dɔ?).
- mɔgɔ joginnen kirinna wa?
- kasaara y'a sɔrɔ waati jumɛn?
- mɔgɔw y'a ta cogo jumɛn? .
2. i bɛ ɲɛ joginnen lajɛ cogo di?
mɔgɔ kelen dɔrɔn ka to i kɛrɛ fɛ. o b'i dɛmɛ ka mɔgɔ joginnen minɛ, n'a b'a yɛrɛ firifiri, a lajɛtɔ i fɛ.
- i b'i tɛgɛw ko kosɛbɛ ni ji ɲuman ni safunɛ ye.
- i bɛ tasa jannen dɔ labɛn, ka koliriji ni kɔnpɛrɛsi ni furakɛli minɛnw bila a kɔnɔ.
- i bɛ ji sɛnsɛnnen walima ji wulilen mara minɛn dɔ kɔnɔ, i bolokɔrɔ.
- i bɛ mɔgɔ joginnen lada a kɔ kan, k'a bolow lajigin a farikolo jɔjan fɛ.
- i b'i sigi a kunyanfan fɛ. o bɛ a lajɛli nɔgɔya i bolo.
- n'i mago bɛ yeelen na, i b'a fɔ, i dɛmɛbaga ka tɔrɔsi mɛnɛ i ye.
an bɛn'an dege gɛlɛya fila lakodɔnni na, minnu filɛ:
- fɛn kuru dɔ ye ɲɛ gosi, walima fɛn nunma dɔ y'a sɔrɔ, walima fɛn da duman dɔ.
- ji suguya dɔ serila ɲɛ la.
fɛn kuru dɔ ye ɲɛ gosi, walima fɛn nunma dɔ y'a sɔrɔ, walima fɛn da duman dɔ.
i ka kan ka fɛn minnu lajɛ koɲuman, o ye:
- ɲɛwolow cogoya - ani ɲɛkisɛ yɛrɛ ye.
kasaara kɔfɛ, ɲɛwolow bɛ se ka funun, walima ka fara.
mɔgɔ joginnen tɛ se k'u yɛlɛ. ɲɛkisɛ dogolen bɛ to. i dun ka kan k'a lajɛ. .
o la sa, i bɛ ɲɛwolow waga n'i bolonkɔniw ye. i b'a kɛ ni hakilisigi ye, k'a sɔrɔ i m'i bolo digi ɲɛkisɛ kan.
ni ɲɛwolow wagara, i bɛ yeelen donda lajɛ, ani ɲɛmɔgɔnin.
o tuma, mɔgɔ joginnen bɛ se ka furakɛ dugu kɔnɔ.
i bɛ koliriji tɔni ko fila kɛ ɲɛ kan. ni dimi b'a la, i bɛ asipirini kisɛ fila di banabagatɔ ma.
o ye ɲɛwolow fununni jiginni ye dɔɔ̀nindɔɔ̀nin, fo k'a ban tile wɔɔrɔ ni tile tan cɛ. .
N'i ma se ka ɲɛwolow waga, i tɛ se ka ɲɛ cogoya dɔn.
i bɛ mɔgɔ joginnen bila ka taa dɔgɔtɔrɔso la. dɔgɔtɔrɔ n'a lajɛ a ɲɛ ma, o kɔ k'a furakɛli daminɛ.
- ɲɛwolow farala: joli b'u la. .
a joli man dun.
o ye wagasida ye, min bɛ se ka furakɛ ani ka kɔlɔsi dugu kɔnɔ.
i n'a fɔ, joli don, i b'i hakili latigɛ n'o y'a sɔrɔ jaŋɔyi boloci delila ka kɛ mɔgɔ joginnen na.
n'o ma deli ka kɛ a la, wali n'a kɛra a la a ka ca ni san tan ye, i b'a bila ka taa dɔgɔtɔrɔso la. .
ɲɛwolow joli ka dun, a ka jugu.
i b'a furakɛ ni kɔnpɛrɛsi ye, ka banabagatɔ bila ka taa dɔgɔtɔrɔso la.
wopereli wajibiyalen don a ma.
2. ɲɛ cogoya.
ɲɛwolow wagalen kɔ, i bɛ ɲɛ jɛman yɔrɔ lajɛ, ani ɲɛyeelendonda, ni ɲɛ falaka ni ɲɛmɔgɔnin.
- ɲɛ b'a cogoya kɔrɔ la.
- i b'i hakili latigɛ k'a fɔ ko ɲɛ bɛ yeli kɛ k'a ɲɛ. o siratigɛ la, i b'i bolonkɔniw jira mɔgɔ joginnen na, a k'u dan. .
n'a sera k'i bolonkɔniw dan, o kɔrɔ ye k'a bɛ se ka kɔlɔsi dugu kɔnɔ. .
n'a ma se k'u dan, i b'a bila ka taa dɔgɔtɔrɔso la.
- ɲɛ yɔrɔ dɔw bɔra u cogoya kɔrɔ la.
a ka ca a la, o ye joginni jugubaw ye, wopereli wajibiyalen don minnu na, walasa u ka se ka kɛnɛya.
kunnadiya yɔrɔ ye, furakɛli ka daminɛ lɛrɛ wɔɔrɔ mana tɛmɛ kasaara kɔfɛ.
i kana ɲini tugun ka ɲɛwolow waga.
i bɛ koliriji tɔni ko fila k'a kan.
i bɛ karitɔn do ta, ani kɛmɛsu, ani bandi kɔliman ka fɛn dɔ dilan, min bɛ ɲɛ joginnen lakana, walasa pansiman kana nɔrɔ jolida la.
i bɛ pansiman kɛ ka ɲɛkisɛ fila bɛɛ dogo, hali ni kelen dɔrɔn de joginnen don.
i bɛ ta cogo ɲuman ɲini banabagatɔ la, ka taa n'a ye dɔgɔtɔrɔso la.
joginbagatɔ bɛ jan a kɔ kan, a man kan ka wuli, a man kan k'i sigi.
mɔbili bolibaga b'a nɛmɛnɛmɛ boli, k'i ɲɛsin ni banabagatɔ ye joona dɔgɔtɔrɔso la.
ji suguya dɔ serila ɲɛ la.
i n'a fɔ: ji goni wali tulu kalan, jiri dɔ ɲɛji, nkoronko daji, shimi fɛn dɔ.
kasaara juguw don, minnu ka kan ka furakɛ joona.
- i bɛ minɛn dɔ fa ji ɲuman saniyalen na (a sɛnsɛnen fini jɛlen dɔ la, ni ji goni t'i bolo).
- i b'i tɛgɛ ko ni ji ni safunɛ ye.
i bɛ ɲɛwolow waga n'i bolonkɔniw ye. .
i bɛ ɲɛ fɔlɔ ko kosɛbɛ ni ji caman ye, min ka kan ka ɲɛkisɛ yɛrɛ sɔrɔ k'a labɔ.
i bɛ waati jan kɛ a koli la. .
N'i ye shimi fɛn kunkurunin ye ɲɛ kan, i b'a bɔ a kan, ka tɛmɛ ni koli ye. .
i bɛ ɲɛwolow waga, walasa ka ɲɛkisɛ ko.
ji ɲuman saniyalen, o kelen pe de ye i ka fura fɔlɔ ye.
- ni ɲɛ koli banna, i bɛ koliriji tɔni ko fila kɛ a kan.
ni ɲɛw jenina, i man kan ka pomadi tulunin k'a la.
- ɲɛ mana ko, a lajɛli bɛ nɔgɔya. bawo, o b'a sɔrɔ dimi madara, wa banabagatɔ fana bɛ se k'a ɲɛ yɛlɛ n'a ma kɛ ni gɛlɛya ye.
ɲɛ jɛman yɔrɔ ye, ani.
ɲɛyeelendonda: o de cogoya b'a jira i la, i ka kan ka min kɛ. .
ni yeelen donda lafinna.
i bɛ pansiman kɛ, ka banabagatɔ bila ka taa dɔgɔtɔrɔso la. .
ni yeli bɛ kɛ ɲɛyeelendonda fɛ.
i bɛ pansiman kɛ ɲɛ fila la.
i bɛ koliriji tɔni ko fila kɛ ɲɛ kan siɲɛ saba, fo ka se siɲɛ wɔɔrɔ ma tile kɔnɔ.
i b'a wajibiya mɔgɔ joginnen ma, a k'a yɛrɛ lafiya so dibima kɔnɔ.
i bɛ banabagatɔ lajɛ kasaara dugusɛjɛ. ni ɲɛ madara, dɔ bɔra a bilen na, a tɛ ji bɛrɛ bɔ, yeli bɛ kɛ a donda fɛ, i bɛ tɛmɛ ni koliriji tɔnili ye siɲɛ fila tile kɔnɔ, fo ka se tile wɔɔrɔ ma.
ni ɲɛ bilennen don, dimi b'a la, a ji bɛ bɔ, yeelen donda lafinna, - i bɛ ɲɛ ko tuguni siɲɛ kelen.
- i bɛ banabagatɔ bila ka taa dɔgɔtɔrɔso la.
ɲɛ kasaaraw bɛ se ka bali cogo di?
ɲɛ kasaaraw bɛ se ka juguya kosɛbɛ.
yɔrɔnin kelen, hadamaden bɛ se ka kɛ ɲɛkelen ye, walima fiyentɔ.
- jantonyɛrɛla walew labatoli bɛ se k'an tanga masiba caman ma, i n'a fɔ: .
denmisɛnw kɔlɔsili, ɲɛnajɛ karɔgɛlɛnw ka di minnu ye. .
kɛlɛkɛlaw lafarali, minnu b'a fɛ ka ko jugu kɛ ɲɔgɔn na. .
an ka an ɲɛw kɔlɔsi baaraw senfɛ: an bɛ se ka nunɛti don, n'an bɛ kabakuru dɛsɛli la, walima jiri tigɛli, walima shimi fɛn la baaraw n'u ɲɔgɔnnaw. .
N'i bɛ yaala kungo kɔnɔ, i bɛ nɛgɛ yelenkuta dɔ siri i disi la.
o tuma, hali n'i ni nkoronko bɛnna, a b'a daji seri nɛgɛ in kan, a daji tɛna ɲɛsin i ɲɛw ma tugun.
<h> baabu 6</h> .
<h> ɲɛkisɛw bɛ kunbaya</h> .
ɲɛ min bɛ bonya, o ye bana jugu taamashyɛn ye. banabagatɔ ɲɛkisɛw, ani tuma dɔw la a ka diɲɛlatigɛ yɛrɛ bɛ gɛlɛya.
a bɛ se ka kɛnɛya, n'a furakɛli daminɛna kabini bana taamashyɛn fɔlɔ bɔ tuma.
nin bana suguya bɛ se ka mɔgɔkɔrɔbaw ni denmisɛnw bɛɛ minɛ.
an bɛna an dege bana jugu fila sidɔn cogo la, minnu ka ca denmisɛn fitininw na.
denyɛrɛnin ɲɛ fila bɛ bonya.
i kan'i sigi tugun, i ka denyɛrɛnin bila ka taa ɲɛ baara dɔgɔtɔrɔ bara, a k'a ɲɛw wopere. i janto a la ko. nin den masina bɛna kɛ fiyentɔ ye joona.
denmisɛnnin dɔ ɲɛmɔgɔnin kɛra jɛman ye.
- den si bɛ san kelen ni san naani cɛ.
- jɛ bɛ a ɲɛ kan.
den ka diɲɛlatigɛ bɛ gɛlɛya la o waati.
n'a ma furakɛ, .
ɲɛ bɛ bonya, ka bilenya. .
i bɛ den banabagatɔ bila ka taa ɲɛfurakɛ dɔgɔtɔrɔ bara.
3. i ka kan ka min ɲɛfɔ denbatigiw ye:
u sumayali furakɛli daminɛ la, o bɛ se ka kɛ sababu ye ka den ɲɛ fiyen, walima a bɛ se ka kɛ a sata yɛrɛ ye.
i ka denmisɛnninw ɲɛw lajɛ koɲuman.
i kana siga den bilali la ka taa dɔgɔtɔrɔ bara.
<h> ɲɛkisɛw bɛ taa kalamɛnɛ fɛ</h> .
a bɛ fɔ ko ɲɛw taalen don kalamɛnɛ fɛ, n'o y'a sɔrɔ u tɛ filɛli kɛ fan kelen fɛ.
- o banabagatɔ masina ɲɛw b'a daminɛ ka taa kalamɛnɛ fɛ kabini a ka diɲɛlatigɛ san fɔlɔw waati.
- den min ɲɛw taalen don kalamɛnɛ fɛ, i b'a sɔrɔ o ɲɛ kelen da bɛ ka goya (walima a da goyara k'a ban).
den min ɲɛ bɛ taa kalamɛnɛ fɛ, ɲɛfurakɛ dɔgɔtɔrɔ ka kan k'o lajɛ.
- o ɲɛ furakɛli bɛ se k'a waleya denmisɛnninw fan fɛ.
<h> Tɛnɛn</h>
n y'a ta k'a da nin cɛ la, muso fila tun bɛ min bolo. IKomi u Ka Jamana sariyaw tun bɛ musocamanful daga, ale tun ye muso fila ta.
nka Ala y'a bɛn Keleya-bagatow ma. Don o don, Kɛlɛ ani wɔyɔ.
Ala nana muso fila ninnu bɛɛ sɔn denmusonin Kelen Kelen na, minnu tɔgɔ dara Ko Tɛnɛn ani Poko.
u kɛra iKo filaninmaw.
denmisɛn ninnu Kɔrɔbayara ɲɔgɔn fɛ nin cogo la, nka u baw bɛnbaliya jugu Kɛra sababu ye Ka mɛlɛkɛnin fila ninnu Kɔdon ɲɔgɔn ma.
o de senfɛ, banajugu dɔ nana Kɛ Tɛnɛn ba Sababu ye.
den fila ninnu Kalifara Poko ba ma.
nka, o Labanna K'a Ka sinayakɛlɛ juguya sigi Tɛnɛn Kan.
baara fɛn o fɛn mana wuli, Tɛnɛn de bɛ bila o la: furanni, minɛnw dalajɛli, fininɔgɔko, hali jita ani tobil nin bɛɛ ye Tɛnɛn de ye.
ikomi fa in tun y'a ye k'a t'u bolo, Tɛnɛn y'i majigin musokɔrɔba n'a denmuso ye.
jaga jaga, Ko bɛ Ko !
don dà simintile bɔtuma, fa in taara bubaga μini Kamiru ye Kungo Kɔnɔ.
o Kɛlen Tɛnɛn bɛ dɛli Ka ji di a fa ma a ba ka filen Kɔvonin Kɔ ɲɛgɛnnen min Kɔnɔ, a taara o fa ji la joona
filennin in nana walon duguma, ka jinùogo seri fa in kan. Ko dabɔra !
fa dimibaatɔ a Ka finiw ɲiginni na, o ma sɛgɛ fili Ka K'u la.
nin Kɛra sababu ye muso jugu in Ka Tɛnɛn gɛn. A y'i pɛren Tɛnɛn Kunna, K'o Ka filen walonw bɛɛ cɛ, wa Ko n'o b'a fɛ Ka segin so, K'o Ka na n'ale Ka filennin seginnen ye a cogo Kɔrɔ la.
a y'i si bila Ala ma Ka Siran bɛɛ muɲu.
a tora o de la, Ka npogotigi dɔw ye nsirajnba dɔ Kɔrɔ. Kabako !
a tora o dakabanako in de filɛli la, ni npogotigi ninnu y'a ye. U nisɔndiyalenba y'a wele K'a Ka na fara u kan.
Tɛnɛn y'i ja farinya Ka tɛmɛ Ka t'i sigi u fɛ.
Tɛnɛn Kɛlen K'a Ka ɲani Lakali u ye, u y'a hinɛ minɛ, K'a laadi. O Kɔfɛ, u y'a ɲininka:
" ne Ko, n'e taara a' Ka so, e bena mun fɔ anw Kan ?
- N be ne Kale aw ye Ko n tɛna foyi fɔ mɔgɔ ye.
- An b'a ɲini i k'i Ka layidu tümɛ. Taa, hɛrɛ b'i ɲɛ."
Tɛnɛn y'a Ka sira minɛ.
a sɛgɛnnenba ni musokɔrɔba dɔ bɛnna.
musokɔrɔba sigilen Kuukolo tigɛlen minɛnen b'o senfuran cɛ, o bɛ K'a yere Kunnanyimiw tɔmɔna K'u ci.
Musokɔroba y'a wele: " N den, n'i sigi n Kɛrɛfɛ dɔɔnin ."
Tɛnɛn gɛrɛla K'i sigi, K'a Ka Kɔw ɲɛfo musokɔrɔba ye.
o fana ye laadiKan caman fɔ Tɛnɛn ye, Ka tila K'a ɲininka:
- Ne bɛ n Kan d'i ma, Ko n tɛna foyi fɔ mɔgɔ si ye.
- Ayiwa, taa, n Ka dubabu b'i ye, Ala K'i Lakana. " A y'a Ka sira minɛ Ka taa.
a taamana, ka taama, fo Lakansara bɛ taa se tuma min na, a nana bɔ musokoro nin dɔ bugulen Kan, o bɛ fanda la.
musokɔrɔnin Kɛlen K'e ɲininka, Tɛnɛn y'a Ka ɲani ɲɛfo o fana ye.
musokɔrɔnin tilalen fanda la, o y'a Kanto a ma:
- N mamuso, ne bɛ layidu ta i ye Ko n tɛna foyi fɔ.
- O diyara n ye, Ala K'i Lakana, K'i tanga. Taa, jɔrɛ t'i ma. "
Tɛnɛn wulila K'a Ka sira minɛ.
a taamana, Ka taama, Ka taama, fo Ka taa su Ko a la. A nana se so dɔ ma. O Kɔnɔ nɔgɔlen, foyi t'o Kɔnɔ ni ɲɛbɛrew tɛ.
bara Kolonw ani fini Kolonw Kelen bɛ Ka so in dukɛnɛmama bɛɛ ɲagasa Kɔli-Kɔli, f'i sendayɔrɔko b'i Kɔnɔna gan.
san sinna Ka fin ten mɔnimɔni, fo Kaba bɛ Kulu.
a y'i biri Ka finikolon ninnu bɛɛ tɔmɔ Kelen-Kelen, K'u dalajɛ so Kɔnɔ.
Tɛnɛ ma ɲugun musokɔrɔnin na, a diɲɛna n'a ye u Ka si ɲɔgɔn fɛ. A y'i Kalifa don musokɔrɔnin na.
Tɛnɛn donnen so in Kɔnɔ, a y'a ye Ko ɲɛbɛrew bɛɛ tununa. So yɛlɛmana Ka Kɛ masakɛw Ka so cogoya ye, wa dumunifɛn duman siyaw bɛɛ bɛ fan bɛɛ !
dugu jɛlen, musokɔrɔnin Kunsigintan Ko Tɛnɛn ma K'o K'a Ka ɲani ɲɛfo ale ye.
o kɛlen, musokɔrɔnin ye Tɛnɛn Ka filennin walonw minɛ, K'u Kɛ Kolon Kɔnɔ K'u susu. A b'o la, a bɛ kilisi dɔw fɔ. Yɔrɔnin Kelen ten, filennin seginna a cogo Kɔrɔ la, K'a cɛ ɲɛ ni fɔlɔ ye. Sanu, warijɛ, ani masirimafenu suguya bɛɛ Kɛra K'a fa tewu !
Tɛnɛn nisɔndiyalenba de seginna so ni filennin falen ye nafolo la.
Poko diminen wulila Ka Kungo minɛ, K'ale fana be taa nafolo in ɲɔgɔn ɲini.
a bɛ boli, a bɛ taama. A nana bɔ npogotiginin ninnu Kan, nsiraba jukɔrɔ. O kɔfɛ, a sera musokɔrɔnin Kun tigɛlen ma, min bɛ Ka ɲimiw tɔmɔ a yɛrɛ Kun na, K'u ci.
a y'o fɛn ninnu Kelen o Kelen ye, a Kabara du bɛɛ la, wa a y'i Kale K'ale bɛ taa nin dakabanakow bɛɛ Lakali a tɔɲɔgɔnw ye, n'a seginna so.
Poko selen so Kolonnin nɔgɔlen ma, a ɲugunna o ta, K'i ban Ka sanji Ladon o Kɔnɔ. F'a b'i Kanto: " Nin na Ke dakabanako ye. Ne ni musokɔrɔnin nɔgɔlen Kunsigintar ani ɲɛbɛrɛw Ka si so Kelen Kɔnɔ ! jaa ! o tɛ ke abad.
o Kɔfɛ, a bilennenba, a sɛgɛnnen, ani Kungo Kɛle K'a halaki fo K'a nɛn bɔ a da la, a bololankolon seginna u Ka so.
Tɛnɛn yafara a fa ma, wa a ye laafiya sɔrɔ furu Kono.
﻿<h> Galajo</h>
nin kɛra terima fila ye Sigiri, Laginɛ jamana na.
Siginyɔgɔnmaw tun don, u tun bɛ ko bɛɛ kɛ ɲɔgon fɛ, hali u tun bɛ dumuni kɛ ɲɔgɔn fɛ.
don dɔ la, sufɛ, dumuni kɛlen kɔ, Monogo ani Sanjani tun bɛ baro la.
- N terikɛ, n b'a fɛ an ka jɛ dɔ siri ɲɔgɔn fɛ.
an musow kɔnɔma don.
an k'an kale k'a fɔ ko ni muso min den kɛra muso ye, an bɛ o den faga. Nka ni cɛ don, an bɛ o mara. Tuma bɛɛ, n'u ye muso wolo, an b'o faga...
Sanjani ja tigɛlenba, o ma sɔn terikɛ ka fɔlen ma.
nka, Sanjani tun tɛ cɛ jɔlen ye kosɛbɛ. O de kama, sɔɔ̀ni, a seginna kelennasigi la.
don dɔ la, a seginna ka taa Monogo ka so, kasɔrɔ k'a f'o ye k'ale bɛ sɔn kalekan ma.
cɛ fila ninnu diyara tugun.
o ma mɛɛn kosɛbɛ, Monogo muso jiginna denkɛ.
terima fila ninnu nisondiyara kosɛbɛ, fo u bɛ dennaani bɔ ɲɔgɔn kɔrɔ.
tuma bɛɛ, Monogo tun bɛ dugawu kɛ walasa a terikɛ fana ka denkɛ sɔrɔ.
terima fila ninnu ye den faga.
den ba sɔn jakojugu bolila ka taa a somɔgɔw bara.
Sanjani tun bɛ Monogo danga su ani tile ka d'a kan o de kɛra sababu ye k'a den n'a muso fara ka bɔ a la, kalekan in kosɔn.
a taara a muso deli, walasa o ka segin ka na so, nka, o ma sɔn. Sanjani tora kelenya la, wa muso wɛrɛ ma sɔn a la.
san fila tɛmɛna, Sanjani muso sɔrɔla ka segin ka na so kɔnɔ.
terima fila ninnu musow ye kɔnɔ ta tugun.
Sanjani tun ye layidu ta a muso ye, ko ni u den kɛra muso ye, u bɛ a mara nin sen in na.
a bɛ nkalon tigɛ Monogo ye k'a den ka musoya dogo.
jumadonya dɔ fɛ, sufɛ, Sanjani muso jiginna denmuso.
Sanjani y'a fɔ a siginyɔgɔnw ye ko den ye bilakoronin ɲuman ye, k'a b'a fɛ k'a tɔgɔ da ko Galajo.
o ma mɛɛn, Monogo muso fana ye denkɛ sɔrɔ.
Monogo nisɔndiyalenba fana y'a den tɔgɔ da ko Galajo.
terima fila ninnu ye u ka denko ɲɛnajɛ kɛ kosɛbɛ.
kabini denw sera seliji ye, u ye tulonkɛ daminɛ ɲɔgɔn fɛ.
u si selen san seegin ma, u ye sobalanyɛlɛn dege.
A! sobolila ninnu tun cɛ ka ɲi, ɲɔgɔn kɛrɛfɛ so kan!
Galajo musoman ba tun y'a f'a ye, kabini a fitiinin, k'a k'a ka musoya dogo.
a tun bɛ cɛfiniw don, wa a kunkolo tun bɛ di, i n'a fɔ cemaninw ta.
a sinw n'a jukunan ye bonyali daminɛ. A ba tun bɛ siran, bawo, a mɛɛn o mɛɛn, a ka musoya bena dɔn don dɔ la.
o la, a ye fini meleke a denmuso disi an'a kɔnɔbara dala.
o ma fosi ɲɛ!
Npogotigiya dafatuma, Galajo musoman dɛsɛra ka yɛlɛn so kan, i n'a fɔ cɛmaninw, fo Galajo cɛman tun bɛ dɛmɛ don a ma...
don dɔ la, Monogo y'a kɔlɔsi ko Galajo musoman tɛ se ka yɛlɛn so balan a kelen na, kasɔrɔ ale denkɛ Galajo cɛman tun bɛ pan fo o sanfɛ ka yɛlɛn so kan.
- Galajo! mun bonɛ sera i ma?
o tuma, i dɛsɛra sobalanyɛlɛn na wa?
Galajo musoman yɛrɛyɛrɛla, kasɔrɔ k'a fɔ k'ale senw mugulen don kabini tile damadɔ.
a tora ka Galajo musoman kɔlɔsi.
a dar'a la don min na, k'a ka sɔmi ye tiɲɛ ye, a diminenba taara a terikɛ sɔrɔ o ka so:
- Sanjani, i den tɛ cɛ ye!
n dalen don o la!
a tɛ se ka yɛlɛn so kan bilen!
i ye nkalon tigɛ!
i ye kalekan tiɲɛ!
i ni ne ka teriya banna bi!
walasa kow ka segin u cogo kɔrɔ la, i ka kan k'i denmuso faga!"
nk'a terikɛ bɔra k'a to so kɔnɔ.
a muso ni Galajo musoman ye kuma lamɛn. U bolibaatɔ donna Sanjani kan, ka mankan ci a la kosɛbɛ, u sirannenba.
Sanjani y'a yɛrɛ sɔrɔ tuma min na, a ko a muso n'a den ma:
- A'kana siran!
nin sen in na, n tɛ sɔn!
a bɛ ne yɛrɛ faga fɔlɔ!
o yɔrɔnin bɛɛ, Galajo cɛman donna a terimuso ka so kɔnɔ a doncogo kɔrɔ la.
Galajo musoman kasibaatɔ ye u faw ka kalekan jugu in ɲɛfo a ye.
Galajo cɛman ma hali kuma tɔ lamɛn bilen.
- N bɔra i ka denya la!
i man ɲi! ɔ!
ne terimuso Galajo fagali de bɛ i kɔnɔ ka d'a kan muso don!
N'i ser'a ma, ne de b'i faga!
Funankɛnin bolibaatɔ bɔra ka taa Galajo musoman kɔlɔsi.
a tun t'a fɛ ka fosi lamɛn a somɔgɔw kunkankow la, wa a tun bɛ a fa danga.
a ka sokura mɔgɔw y'a bisimila, i n'a fɔ u denkɛ.
o kɛlen, Monogo n'a denkɛ farala.
a ye dugu bila, a n'a muso jigi tigɛlenba.
san damadɔ tɛmɛna.
Galajo fila furula ɲɔgɔn ma.
u y'u ka diɲɛlatigɛ kɛ hɛrɛ la, Sanjani n'a muso kɛrɛfɛ.
nin kɛra jinɛmuso dɔ ye, a denw bɛɛ tun bɛ sa n'u wolola.
a jiginnen tuguni, n'a den ma to a bolo, a y'a kali k'a tɛ den wɛrɛ wolo.
suw k'a ma k'a ka kɔnɔ wɛrɛ ta, k'o den bɛ balo, n'a sera, sanni o den ka taama, ka taa n'o ye su o su, yɔrɔ dogolen dɔ la, ka dɔnkili dɔ da den in ye, u fila dɔrɔn bɛ dɔnkili min mɛn. U ko n'o tɛ den bɛ sa.
a ye denkɛnin dɔ sɔrɔ.
suw y'a fɔ cogo min na, a y'a kɛ ten.
su o su a tun bɛ taa kuluwo dɔ la, ka nin dɔnkili in da den tulo kɔrɔ:
"balo n den, balo ne jigi!
walasa i bɛ mɔgɔya don dɔ la!" Su o su, ba tun bɛ nin de kɛ.
don dɔ wula fɛ, cɛnin dɔ tɛmɛtɔ y'a dɔnkilidakan mɛn, a y'i sodon kuluwo la.
jinɛmuso dabali bannen y'a ye. A kulela:
"I ye ne dɔnkilidakan mɛn wa?
- Òhɔn, n y'a mɛn.
- I filɛ ka dɔnkili min mɛn, i kana a da fiyewu, n'o tɛ, n den bɛ sa, n b'i deli!
- I kana siran, n t'i ka dɔnkili da!
walasa a ka d'a la, jinɛmuso ko tuguni:
N'i ye dɔnkili in da, ni fɛn o fɛn ye den sɔrɔ, i fana bɛ sa.
" cɛnin sirannen bolila.
siɲɛ caman na, a bɔtɔ tulonkɛyɔrɔ la, a bɛ tɛmɛn kuluwo in kɛrɛfɛ.
don dɔ la, a tulonkɛtɔ, cɛnin in ye dɔnkili konnen in da.
a terikɛ y'a ɲininka:
"E ka dɔnkili in kɔrɔ ye di?
- fosi tɛ! gundo dɔ de don!" cɛnin ɲinɛna a ye layidu min ta jinɛmuso ye.
a tɔɲɔgɔnw y'a dalanyini, ka tila k'u fili a kan, f'a ye gundo bɔrɔtɔ.
a ye dɔnkili konnen da...
farigan juguba ye den minɛ o su kelen.
jinɛmuso ko:
- cɛnin ye n janfa! i b'a sɔrɔ a ye dɔnkili da.
nin den in fana bɛna sa, i n'a fɔ tɔw bɛɛ sara cogo min na!
o dugusajɛ, den in sara.
su min dara o kan, jinɛmuso in y'a jɔ siratigɛ la, kuluwo kɛrɛfɛ, cogo min na a bɛ se ka bala dangaden in na.
nka o su ani su minnu fana dara o kan, cɛnin ma tɛmɛ sira in fɛ, barisa a somina ko n'a tɛmɛna sira in fɛ, jinɛmuso b'a faga, n'o y'a sɔrɔ.
nka don dɔ la, cɛnin ɲinɛna ka tɛmɛ kuluwo kɛrɛfɛ.
jinɛmuso tun b'a bɛlɛnna, o balala a la k'i pɛrɛn a kunna:
- e de filɛ nin ye sa!
n tun ye kangari da i ye, k'i kana n ka dɔnkili da!
i y'o da!
n den sara, wa i fana bɛ sa!
jinɛmuso ye cɛnin sirankojugu minɛ, k'i bolo ja o ngoono na.
nka a den ka saya dusukasi bonyakojugu, ani k'o ka saya ma bɔ fen wɛrɛ la, fo denmisɛnnin dɔ ka fili, o ko fila y'a sɔn ja. O ma kun jinɛmuso fɛ.
a ma waati jan sɔrɔ si la, a sara.
2) Ala ye fàli dɔn, ǒ dɛ la, à ma gere kɛ à kùn.
4) Hali ni Ala tɛ san fɛ̀, à ka fɛnbaw bɛ yɛn.
5) Ni nàmàkɔrɔ tùn kɛra ɲɔ̀dùnfɛn ye, mɔ̀gɔ̀kɔ̀rɔ̀ba tùn tɛnà kɔ̀nɔ gɛn sǎnko denmisɛn.
7) Barikada tɛ mìsi ni kungo cɛ.
8) Ni mìsi ye barika da kungo ye don min, dùgaw bɛ jìgin à kàn, walima mùrùtigiw k'à wele à tɔgɔ la.
9) Diɲɛ tiɲɛ o tiɲɛ, jàkuma tɛ kili da.
10) Kà Ala to san fɛ̀, dùgà tɛ bin dun.
11) "Ala ye se" ye tìɲɛ ye, ǹka à tɛ se kà biɲɛ bɔ sɔnsan kǔn na.
12) Ni dùgùkolo tùn bɛ kɔ̀rɔ, ɲɔ̀gɔ̀ntuma à si jɛra.
13) Kàbi dùgùkolo dara, sɔnsan b'i bɔli.
16) Ala bɛ minnu kɛ denntan ni fàantan ye, ɔlu ma foyi kɛ Ala la.
17) Ala bɛ mɔ̀gɔ minnu kɛ den ni nàfɔlɔcaman tìgi ye, ɔlu ma foyi di Ala mà.
18) Ala ɲɛ̀na minnu mà, ù ma foyi ɲɛ̀ Ma Ngala ye, Ala tiɲɛna minnu mà, ù si ma foyi ɲɛ̀ Ma Ngala ye.
19) Ala tɛ dɔn kà ban.
20) Ala y'i kàli à ka màsàya la ko à na jɔ̀fɛn bɛɛ da, sǎ ko àle dalenkɔrɔ dɔn.
24) Màsà Ngala ye dɔ kɛ woloden-caman-tigi ye, jàlàkìbali, se t'an ye.
26) Mɔ̀gɔ bɛ se k'à fɔ mɔ̀gɔ mà:"I sěn bɔ n ka ko la," ǹka i tɛ se k'à fɔ Sabu mà, à k'à sěn bɔ i ka ko la.
27) Mɔ̀gɔ̀ tɛ siran kà Ala dàn.
29) Tilali màsa ye Ala ye.
30) Ni mɔ̀gɔ̀ kelen y'à fɔ: "N buran Ala" i nà tɔ̌w fǎ jìra ù la.
31) Se tɛ mɔ̀gɔ bolo, à bɛ Ala bolo.
33) Ala kɛ̀lɛ̀baga, kara bɛ ɔ la.
35) Ala ye ko min da mɔ̀gɔ ye, à lamìnɛ i la, kojugu fàra koɲuman kàn, à lamìnɛ i la.
36) Ala ye ko min latìgɛ, mɔ̀gɔ̀ tɛ se k'ɔ tiɲɛ.
38) Da tɛ se k'i bàn bɔɔnsìbɔ-kojugu la.
39) Gàntɔ ma da Ala la.
41) Ni nsìra falenna i disi kàn, n'i bɛ se kà ɲɔn, i bɛ Ala tànu.
42) Ala ka kùnkolo dalen, mɔ̀gɔ̀ tɛ se kà ǒ cì.
43) Nàkan ka fìsa cɛsiri ye.
44) Bɛɛ n'i dakan dɔn.
45) Bàna min nàna i kamà, ɔ tɛ taa k'i to ni na.
46) Dakan ka kɔ̀rɔ jɔ̌n ye.
47) Mɔ̀gɔ̀ si tɛ taa k'i dakan dàn.
50) Fɛn min nàna i kamà, ɔ tɛ i mǎjɛ̀.
52) Jɔ̌n kàna jìgin jɔ̀n si la.
53) Kǔn bɛ di, ǹka kùntere tɛ di.
54) Wùluw ye n ka sɛbɛn tà, mɔriw ka dilalen dɔn, Ala ta tɛ se kà tà.
57) Ni bànin min dara ɲɛni kamà, ǒ wɔlo bɛ kɛ kà dùnu tù.
58) Mɔ̀gɔ sɔ̀rɔ̀ko ka kɔ̀rɔ n'i yɛ̀rɛ ye.
67) So ka di mɔ̀gɔ dɔ la, kungo man di i la; kungo ka di mɔ̀gɔ dɔ la, so man di i la.
70) Bɛɛ n'i ta sǎn dɔn.
71) Fɛn min bɛ mɔ̀gɔ mìnɛ, i tɛ ǒ sɛnkan mɛn.
72) Sǒ min bɛ mɔ̀gɔ bìn, i tɛ ɔ tulo ye.
73) Fɛn min bɛ sɔtigi ɲɛ, ɔ tɛ taa k'à dàn.
75) Ko bɛɛ jùru bɛ sàbali la.
76) Gɛrɛgɛ̀rɛ mɔ̀gɔ̀sɔrɔ man go.
77) Ko min bɛ mɔ̀gɔ sɔ̀rɔ, ɔ ka kɛgun n'i ye.
78) Kǔn fìla bɛ sa, mɔ̀gɔ̀ tɛ ɔ dabaga dɔn à la.
80) "N ma dɔn ni bàna ye, n bɔra ni bàna ye."
82) "Wuli-kà-bɔ n nɔ̌ na," ɔ ye tìɲɛ ye, ǹka "wuli kà bɔ ne kùntere kàn," ɔ ye nkàlon ye.
83) Hali n'i ye diɲɛ lajɛ̀ butɛli kɔnɔ, jɔ̀nninkùnnàndi na sange sìri à kɔnɔ.
84) Jɔ̀nnin kùnnàndi bɔkɛ̀tɔ tɛ ŋuna.
85) Jɔ̀nnin kùnnàndi bùgɔ bɛ bìla kà sini kɔ̀nɔ.
86) Jɔ̀nnin kùnnàndi, à fàga bɛ to sini na.
89) "Ne ka ntɔ̌n ye n tan disi la."
91) Ni mɔ̀gɔ gàrìjɛgɛ banna yɔrɔ min, fɔ i kà bɔ yɛn.
92) N'i ye cɛ̀ncɛn kɛ dakantigi ka tasuma kàn, ni i kùnna ma diya, i ta bɛ fàga kà à ta to.
93) N'i ye jɔ̀nnin kùnnàndi ye, e ni saamɛbaga kà bɛ̀n.
96) Sǐ bɛ mɔ̀gɔ min ye, kolaban bɛ i ye.
97) Sǐ kùntàalàjan dɛ bɛ mɔnɛ bɔ.
99) Ko man di bɛɛ la.
100) Bɔɔnsi min ka go mɔ̀gɔ ye, ǒ dɛ bɛ falen i bɔnbon na.
102) Hali n'i ye kùnnàngɔnin bìla tulubara kɔnɔ, à jɛyalen nà bɔ.
103) Karatɔ bɛ jàma na, i b'i kelen na.
104) "Nɛrìbàgàtɔ, aw mɔ̀gɔ jɔli dɔn ?" - "an mɔ̀gɔ̀ caman" à y'à sɔ̀rɔ: e kelen dɔn.
105) Nɛri bɛ ɲɛ min kàn, ɔ tɛ kɔ kà jɛ.
108) Basa min bɛ kɛ tɛrɛge ye, à bɛ dɔn à kukala la.
109) Kàbi dǎ tulo fìlànin, à ni kùmu bɛ wuli.
110) Kàbini kɛlɛkɛlɛ geren, à ka kuna.
111) Dǎ ni kùmùya bɛ falen, ntomi ta ye n'à kùnbàyàra ye.
113) Fɔro bìnbali wɔ̀lɔ̀kili kɔ̀nɔ̀ntɔn, ni ǒ bìnna, ǒ nà kɛ wɔ̀lɔ̀foro ye.
115) Kɔ̀nɔ min b'i to san fɛ̀ kà yɛgɛyɛgɛli kɛ, n'à jìgìnna dùgu mà, ǒ na kɔ̀lɔn sěn.
116) ɲɔ̌ min bɛ ɲɛ̀, à bɛ dɔn à kàla fɛ̀.
117) ŋɔnɔ ɲuman bɛ dɔn à kàla fɛ̀.
119) Su min bɛ diya, ɔ bɛ dɔn à fìtiri la.
120) Ala ye wɔlo o wɔlo da, gàndon b'à la, sumadon b'à la.
125) Don bɛɛ dùgùsɛ̀jɛ man kan.
127) Cɛ̌ bɛ don kàn, ǹka don fana bɛ cɛ̌ kàn.
128) Don bɛɛ tɛ se kà kɛ ne ta ye.
129) Don bɛɛ n'à dùgùjɛ kan dɔn.
131) Don bɛɛ tɛ kɛ sùko ye.
132) Jàmànàjɛ bɛɛ tɛ sàya ye.
134) Fa dùgùjɛ ye kɔngɔ ye.
136) Sɔgɔba bosoyɔrɔ, ɲìnɛ man kan kà kɛ dàtùna kɔ.
138) Mɔ̀gɔ b'i goya, i bɛ sɛgin k'i diya.
139) Ni cɛ̀kɔ̀rɔ̀ba kan bɛ ko: "Ne tùn tɛ tàn," n'à ɲɛ̀tɔ tɛ, à tiɲɛtɔ dɔn.
140) "Ne bɛ hɛra la bì," ɔ ye tìɲɛ ye, ǹka ne bɛ hɛra la fɔ kà taa n sà, ɔ fura ye sàjoona ye.
141) Ni diɲɛ ye mɔ̀gɔ min fa, diɲɛ na i kɔngɔ.
143) Su ni tìle bɛ ɲɔgɔn nabɔ.
144) Tàbarikala ni wuyo, ù bɛ ɲɔgɔn nɔ̌fɛ̀.
145) Diɲɛ ye sɔkɛ ye. Bɛɛ b'i ta kàn k'à girin.
ni e mɔ̀gɔ min ye i ta kàràfe sàma hali sanga fitinin kɔnɔ, tɔ̌w bɛ taa ka i to, wa i tɛ kun ù la bìlen.
149) Dǎn bɛ bàro la, dàn tɛ diɲɛ na.
150) Laban tɛ diɲɛ na.
151) Diɲɛ tɛ kɛ kà ban.
152) Diɲɛ ye fiɲɛ ye, à bɛ cì kà tɛ̀mɛ.
153) Nàbaga ye taabaga ye.
154) Diɲɛ ye fu ye.
155) Fàamà kelen tìlɛ tɛ diɲɛ ban.
157) Màsa min tɛ sà, ɔ ye Ala ye.
158) Ko bɛɛ ye waati ye.
159) Ko bɛɛ n'à waati dɔn.
161) Mɔ̀gɔ mɛn o mɛn, dɔ nà fɔ i kɔ.
162) N'i fɔra mɔ̀gɔw kɔ, i nà à to mɔ̀gɔw ka fɔ i kɔ.
163) Ni su kɔra, dùgu bɛ jɛ.
164) Ni mɔ̀gɔ mɛnna cogo o cogo, dɔ n'à fɔ ko à m'i ye.
165) Mɔ̀gɔ t'i tìle kɛ k'à den ta kɛ.
166) "Ne wolola kari, ntɛ̀nɛ n kɛra mɔ̀gɔ ye, tàràta n taara sǔw la." 167) Ni ngomi ye mɔ̀gɔ fàciyɛn mìnɛ, ni tìle bɔra, à n'ɔ sɛgin i mà.
169) N'i dɔnbaga banna mɔ̀gɔw la, à tɔ̌ ye i yebagaw ye.
170) "Nìn tɛ bɔ kari la kà ntɛ̀nɛ sɔ̀rɔ."
171) Diya bɛ ban.
174) Fɛn min bɛ to mìsɛ̀nya na, ǒ dǎn ye fini ye.
175) Ko bìlen o bìlen, à nà suma don dɔ.
176) Nɛge bìlen o bìlen, don dɔ à nà suma.
177) Màsa bɛɛ n'à tìle dɔn.
178) Ni don min dùgu jɛra, ɔ bɛ kɛ.
179) N'i y'à mɛn:"Fiɲɛ san," "I ɲɛ yɛ̀lɛn san fɛ̀" fɔ'n b'i ye.
180) San wolen kɔ ye nɛɛma ye.
182) Diɲɛ kɛra diwaa ye, ɲɛ ni kɔ t'à la bìlen.
183) Diɲɛ kɛra jàbàdɛn kɛnɛ ye, à wɔrɔbaga tɛ kìsɛ sɔ̀rɔ à la.
184) Diɲɛ t'à dili kɔrɔ kàn tun.
186) Kɔ̀rɔ kǔn tùn ye kodɔn ye fɔlɔ, ǹka sisàn, ù bɛ fagon kà t'à fɛ̀.
187) Ni dɛ̀gɛ ye gàlàma saran, à bɛ kɛ mìnbaga kɔnɔgàn ye.
189) Di bɔ̀nna di la, ɔ kɛra di la di ye.
193) Nìn kɛra yɛlɛ fìla bɛ̀nnen ye kɛnken na.
194) Nisɔndiya dǎn ye suruku bìlàlen ye wàyɛya la.
197) Don kelen kà diya ka fìsa sìba lankolon ye.
198) Bàna min y'i fǎ fàga, n'ɔ ɲɔ̀gɔn y'i ba mìnɛ, i bɛ siran.
200) N'à diyara mɔ̀gɔ min na, ko tɛ goya i la. N'à goyara mɔ̀gɔ min na don ?
- Ko tɛ diya i la.
201) Bɛɛ b'i dayɔrɔ ntùmu dɔn.
202) Kulokan ɲɛ fɔlɔ, à bɛ bɔ ɲɛnibagatɔso la.
203) Ni dùnùnin farala, ɔ bɛ taa dùnùtigi ka so.
205) N'i y'à mɛn kɔ̀mɔ da ko: "Bì tɛ diya," min bɛ à kɛnɛ kàn, ɔ ko dɔn.
206) N'i ye cɛ̀ndàla ye kàsi la, ɲùman tɛ cɛ̀nden na.
207) N'i ye màɲùmànko dɔgɔlen ye, à bɛ dɔ ka so.
210) Bǎw bɛ ɲɔgɔn na bàso kɔnɔ, ɔ ka fìsa suruku dɔnnen ye kàn.
214) Syɛ̌ ɲɛ tɛ bɛrɛ ye, ni sùmùnin bɔra à la, ɔ ka jugu.
216) Bɔ̀nɛ tila ka fìsa bɔ̀nɛ̀ba yɛ̀rɛ ye.
218) Dàga ji bɔ̀nnen ka fìsa dàga cìlen ye.
222) Ni jɛgɛmisɛn ko: jɛgɛkunba tɛ balo à la, à nà ji bìla kà taa bɛ̀lɛ la, ni bɛ̀lɛ jɛnìtasuma y'à sɔ̀rɔ yɛn, jɛgɛkunba ka dunni nà fìsàya ɔ ye.
225) "N-man-kɛnɛ" bɛ yɛlɛ sǔ la.
226) ɲɛ-kelen kɔ̀rɔ̀kɛ ye fiyentɔ ye.
227) ɲɛ cɛ̀jugu ka fìsa fiyenya ye.
228) Ko dɔ ka fìsa ni ko dɔ ye.
230) Kɔ̀rɔ na man di, i ye boloɲɛ kelen kɛ sàyàta la wa ? 231) Mɔ̀gɔ fàgàtɔ k'à fɔ: "N sěn màdìmìtɔ," à tɛ fɔ.
232) Mɔ̀gɔ̀ tɛ to tǎ la k'à fɔ: "A'ye n sàma n tɔ̌n kàn."
233) "N den kɔnɔ fununa," ɔ ka fìsa kɔngɔ k'à fàga ye.
234) N'à fɔra ko: "Yɔrɔ bɛɛ ye kɔ̀lìbàgàtɔ taayɔrɔ ye," ni dɔ bɛ kɛ à kàn yɔrɔ min na, à tɛ sɔ̀n kà taa yɛn.
235) Ni kara wulila jǒkɔ̀ɔnin kili la, à bɛ bɔnya iko kɔ̀nɔsɔgɔnin ta.
236) Ni kuna y'i to, bàgi t'i to.
237) "Ni n bɛ dumuni kɛ, dumuni bɛ n bàna, ni n tɛ dumuni kɛ, kɔngɔ bɛ n bàna." 238) Ni sǎn tiɲɛna, jàtɛ tɛ kalo mà.
239) Ni syɛ̌ ye bǒ kɛ i ka dlan na, sani i kà jìgin à la, i kà taa à sìyɔrɔ lajɛ.
240) Sǎjùmɛ b'à tìle kɛ bɔji la.
241) N'i y'à mɛn ɲɛ-kelen da bàso la ko: "Sole !," à y'à sɔ̀rɔ: à kùnkolo kɛra tomon ye.
242) Jolida kà fàlen kɛlɛbe la, ɔ ye kojugu dǎn ye.
243) Sǎ à yɛ̀rɛ mà ka fìsa waraminɛ ye.
245) Sɛ̀gɛn ka fìsa jɔ̀nya ye.
251) "Ne bɛ sà," ǒ dɛ ka jugu, ǹka "An bɛ sà" man jugu.
252) Ni mɔ̀gɔ bɛɛ gɔsìra busan min na, ɔ tɛ digi mɔ̀gɔ̀ kelen na.
253) Ni mɔrikɛ ko: "Diɲɛ bɛ firi," à tɛ firi i yɛ̀rɛ n'i ka wàlàha kɔ.
254) Ni mɔrikɛ ko: "Diɲɛ bɛ ban," à n'à ka wàlàha bɛ taa yɔrɔ min na, à na ɔ yɔrɔ fɔ.
257) Tufa o tufa, sìsi bɛ bɔ à bɛɛ fɛ̀.
260) Dɔ ka fɛrɛtuma ye dɔ ka bɔ̀nɛ̀tuma ye.
261) Dɔ ka hɛra ye dɔ ka bɔ̀nɛ ye.
262) Dɔ kàsìko ye dɔ yɛlɛko ye.
265) N'i ye dɔ kan mɛn: "N kǔn bɛ suma na," ɔ b'à sɔ̀rɔ dɔ ta bɛ tìle la.
267) Sɔgɔmuso kɔnɔma, dɔnsɔmuso kɔnɔma, dɔ nà kɛ dɔ ka naji ye.
270) Dɔ̀nkili man di, ǹka à kɔrɔ dɛ ka di.
271) Mɔ̀gɔ̀ tɛ hɛra sɔ̀rɔ ni i ma ɲani.
272) Bànà tɛ sàn, ǹka à bɛ yaala.
273) Bànàbàgàtɔ kɛnɛyabali bɛ kɛ diɲɛ bɛɛ ka surɔfana ye.
274) Bànàbàgàtɔ mɔ̀gɔ̀tigi ŋunakan ka di.
275) Bànàbàgàtɔ ɲɛ bɛ bɔ kɛnɛbagatɔ fɛ̀.
276) Jugu tɛ mɔ̀gɔ la bànàjugu kɔ.
277) Mɔ̀gɔ̀ n'i kùnmàyɛlɛma tɛ dɔn kaburu kɔnɔ.
279) "Ko bɛ n kɔnɔ" bɛ da, ǹka à tɛ sùnɔgɔ.
280) Mɔ̀gɔ bɛ fàsa k'à sɔ̀rɔ bànà tɛ i la.
281) Mɔ̀gɔ̀ si kùnkɔntan tɛ.
283) N'i y'à mɛn ko: "N sùgɔra" - "I sùnɔ̀gɔ̀ra."
286) Dùsùkasi ye Kariba bàn yànto mà.
287) N'i ko dùsùkàsìbàgàtɔ mà k'à kà tasuma mana, n'à daji m'à sà, à ɲɛji b'à sà.
288) N'i ko dùsùkàsìtɔ mà k'à ka fìle fyɛ, à bɛ kule.
290) Dɔnɔkɔrɔ tɛ siran sɛgɛ ɲɛ, à bɛ siran tɔ̀lase ɲɛ.
292) Bàna bìlɛlen ni ni tɛ fàn kelen fɛ̀.
293) Mìnɛn dɔ jɛ̀ngɛ̀n'n bɛ, ǹka à kɔnɔfɛn ma bɔ̀n.
294) Ni mɔ̀gɔ ma sà kà ban pewu, sɔgɔ tɛ ban à ngɔ̀ɔnɔ na.
295) Ni fàantan ma sà, e kàna i jìgi bɔ Segu tìgìya la.
297) Ni mɔ̀gɔ fǎ sàra, i bɛ balo, n'i ba sàra, i bɛ balo, n'i balima sàra, i bɛ balo, ni i jìgi sàra, i tɛ balo.
298) ɲɛ jìgìntan tɛ sùnɔgɔ.
299) Fɛn bɛ ji jùkɔrɔ min ka bɔn bàma ye.
300) Fɛn tɛ mɔ̀gɔ dɔ bolo, à jìgi ka ɲì.
301) Jɛgɛ jìgi ye ji ye.
302) Sɔgo jìgi ye wula ye.
305) Jìgì tɛ mɔ̀gɔ min fɛ̀ man kɛnɛ.
306) Jìgì tɛ mɔ̀gɔ min na, jɔ̀yɔrɔ t'i la.
308) Kàna kɛ̀lɛ tìgɛ ko: i jo bɛ à la, i bɛ kɛ̀lɛ tìgɛ ko mɔ̀gɔ bɛ: i kɔ. 309) Kɛ̀lɛ̀yɔrɔ la, ni i bɛ kɛ̀lɛ disi la, ni ɲɛ dɛsɛra kà kàman fìla dɛsɛ, ni kɔkisi b'i la, lafasabaga ma ban.
310) Mɔ̀gɔ dulonkun ye sɔgɔba biɲɛ na, à ka wulɛ tìgɛ n'i ye.
311) Ni fɛn t'i bolo, n'i y'i jìgi dɔn fɛntigi la, i bɛ wuli à kɛ̀rɛfɛ̀.
312) Mùsɔ kɔnɔma cɛ̀ tɛ se k'à fɔ ko: den b'à bolo, ǹka à jìgi ma tìgɛ Ala la.
314) Sɔɔnàdɔnbaga bɛ ni to kùnkolo la.
315) Taako bɛ kabakurunnin kɔnɔ, ni furalannin dɔnna ɔ kɔrɔ, ɔ b'à sɛnnàtɛlìya.
317) Jiri bɛɛ tɛ sɛ̀mɛ̀jiri ye.
319) Mɔ̀gɔ bɛ jɛ̀n i woloden kɔ, jǎnko kumakan gansan.
320) Ni kunatɔ jamanna ko sini ye kɔ̀mɔ ye, n'à tagara, à ta bɛ kɛ jɔ̀-kà-filɛ ye.
321) Ni sɔgo tɔ̌w y'u sin jà ko: sɔgɔba bɛnà jìgin, ko ù denw nà sin mìn sɔgɔba fɛ̀, à laban ye jìgìkari ye.
322) Nìn kɛra nsǒn sɔnsoron ye.
323) Nsǒn fɔra nsɔn kɔ, dɔ wɛrɛ t'à la jìgìwaaro kɔ.
324) Tànbàki tìlɛnna kà jìgìɲɛ kɔ̀nɔ̀ntɔn jɔ̀, jìgìtigɛ nàna k'à kɛ tomon ye sɔ̀gɔ̀màdà kelen.
326) À kɛnɛ-kɛnɛ karila.
327) Sìgeren bɛ bìn sìmɔ ɲɛ.
331) Mɔ̀gɔ ni fɔrɔbà Ala diya o diya, don dɔ fɔ à kà i jànfa.
332) Diɲɛ bɛ mɔ̀gɔ jànfa.
334) N'i ma sǎ bì, sini i nà sà.
335) Ni mɔ̀gɔ kɔgɔra cogo o cogo, n'i ma su to, i nà tìle to.
337) Sàya tɛ danfɛn to.
340) Si kelen tɛ se kà bàn jɛko fìla mà, n'à ma jɛ kɛnɛ kàn, à na jɛ dùgùkolo la.
342) Segu, mɔ̀gɔ bɛ mɔ̀gɔ kɔ̀n Segu, n'ɔ tɛ, mɔ̀gɔ̀ si Segutaabali tɛ.
343) Kɔlɔnnìnfili kɔ̀ni ye nkàlon ye, dùgùkolo tɛ mɔ̀gɔ si to.
344) "N tɛ dɔn dìngɛn na" - "Ni min bɛnà sɔni i kamà, i na dɔn ɔ la."
345) Sà tɛ mɔ̀gɔ to k'i b'i diya, sà tɛ mɔ̀gɔ to k'i b'i goya, sà tɛ hɔrɔn to dɛ !
346) Sàya tɛ mɔ̀gɔ to dɔnko ye, sàya tɛ mɔ̀gɔ to ko: i ye den sarama ye.
348) Mɔ̀gɔ ɲɛ̀ o ɲɛ̀, i bɛ sà don dɔ.
350) Den sàlen ba ka fàna, kàtugu n'à tùn ma sà, bàna min y'à fàga tùn b'à lanɔgɔ.
352) Fàma ka fìsa ɔ dɔ ye.
356) Mɔ̀gɔ b'i jùjɔn dɔn, mɔ̀gɔ t'i laban dɔn.
358) Labanko la, ne bɛ jɔ̀rɔ ne labanko la sa ni n sàdon cɛ.
360) Mɔ̀gɔ bɛ sà n'i ma diɲɛ tiɲɛ.
361) Mɔ̀gɔ bɛ taa i da i sibiriɲa kelen dɛ la.
362) Mɔ̀gɔ fìla bɛ sà dùgù kelen kɔnɔ, ǹka sàkun tɛ kelen ye.
364) Ni sàya ye mɔnɛ o mɔnɛ dɔn i la, ɔ tɛ bɔ fɔ ǒ sàyà kelen.
365) Ni se tùn bɛ sǔ ye, dùgùkolo tun bɛ ŋuna.
367) N'i bɛ sà don min na, à k'à sɔ̀rɔ i dɔnna diɲɛ fàn tan ni naani bɛɛ fɛ̀.
368) N'i ye sàya dɔgo, sǔ la bon lankolon tɛnà dɔgo.
369) Sàya ladege ye sùnɔgɔ ye.
371) Sàya man gɛ̀lɛn fɔ: "Jɔn bɛ n kɔ ?." 372) Sàya tɛ dùnu fɔ.
375) Sàya tɛ mɔ̀gɔ sɔ̀rɔ ni sabu tɛ.
377) Sàya yɛ̀rɛ bɛ sà don dɔ.
378) Sàya y'i tɔgɔ da kɔ la, n'ɔ tɛ, kɔ̀rɔ̀ tɛ tɔ̌ to.
379) Sěn fìla bɛ dùgu mà, mɔ̀gɔ tɛ à la bìnbaga dɔn.
380) Siran tɛ sàya sà.
381) Siran tɛ sùbɔnda la, ǹka kùnmàsìcɛ bɛ yɛn.
382) Subagaw bɛ mɔ̀gɔ dun, jinɛw b'i fàga, kɔ̀mɔw b'i tɔ̀mɔ.
384) Kɔnɔ faralen màgo tɛ ɲɔ̌ ka ɲɛ̌ na.
388) Àlìjɛnɛ ka di, ǹka fiɲɛ-mìnɛ-k'a-bìla, ɔ fana ka di.
389) Diɲɛnamɔgɔw àni laharamɔgɔw, ù bɛɛ sìrì'n bɛ jùrùkùn kelen na, ǹka an tɛ sɔ̀n kà tùgu ǒ jùru tilennen fɛ̀, an bɛ taa an ta dùlen kàn, ǒ dɛ b'à to an bɛ fìli.
395) Mɔ̀gɔ bɛ i diyanyeko dɔn, ǹka Ala dɛ bɛ i nàfàko dɔn.
396) Mɔ̀gɔ̀ si tɛ Ala bɔ ɲùmànya la.
397) Ala ka ɲì, mɔ̀gɔw dɛ ka jugu.
398) Fàantan jìgi ye Ala ye.
399) Foyi tɛ Ala kɛɲɛ.
400) " Jiri ye !
401) Ni Ala ma bìlàkɔrɔba fàga joona, à bolo nà da sungurun sin na.
402) "Ni Ala ma n sɔnya, ne si nà jɛya."
403) N'i y'à mɛn: "Ala ka bɔn," i y'à dǎn dɔn.
404) Ala bàlìmàko tɛ.
405) Ala bɛ kǔn min kùnna, fugula dɔn t'ɔ la.
406) "Fugula tɛ n kǔn na, Ala b'à la." 407) Ala bɛ sǎ fiyentɔ daɲini.
409) Ala ye mùsɔkɔ̀rɔ̀nin cɛ̌ ye.
410) Ku tɛ ntɔri kùn, Ala b'à fìfa.
412) Ni Ala ye da o da cì, à b'à labilafɛn latìgɛ.
413) Ni Ala ye mɔ̀gɔ tɔ̀gɔ kari, à bɛ à taamasen dɔn i kɔrɔ.
414) Ala bɛ hinɛ, ǹka à tɛ màkari.
418) Ala tɛ mɔ̀gɔ layɛ̀lɛn jiri la, k'à tìgɛ n'à ye. 419) "An k'à kɛ syɛ̌w ka jimin ye, kà san filɛ kà dùgu filɛ."
420) Bololankolon ɲì tɛ, ni Ala tɛ.
422) Mɔ̀gɔ bɛ jɔ̀rɔ ko dɔ la, Ala tɛ jɔ̀rɔ à la.
423) Ni nsìra sɛ̀bɛ̀kɔ̀rɔ̀ denna sàn o sàn, ɔ ye kɔngɔ ye.
424) Ni ntomi sɛ̀bɛ̀kɔ̀rɔ̀ denna sàn o sàn, ɔ ye bàna ye.
426) Ala dɛ bɛ ji di bubaga mà ni à bɛ ntɔnkun jɔ̀.
428) "Ala ye kolatigɛ màsa ye." - "I yɛ̀rɛ kà mùru dacɛn.." 429) "Ala!
n dɛ̀mɛ !" ye tìɲɛ ye, ǹka: "Ala k'i ye dɔ la dɛ !." 430) "Ala ! n bɔ dɛ !"- "I yɛ̀rɛ kà sɔ̀rɔ da la !."
431) Ni Ala ye mɔ̀gɔ ye màgan min na, à b'i dɛ̀mɛ ɔ la.
432) Ni Ala ye mɔ̀gɔ ye sira min kàn, à bɛ i dɛ̀mɛ ɔ la.
433) Wɔ̀lɔ ko: "Ala ye hakili di mɔ̀gɔ mà, e yɛ̀rɛ k'i ta fàra à kàn."
434) N'i ye dàga sìgi i kunberekuru kàn, Ala b'à lase i kùn.
436) Sanji ye dànnìsanji ye, sanji tɛ nà mɔ̀gɔ̀ kelen ye.
437) Alasira, mɔ̀gɔ̀ t'à taama mɔ̀gɔ̀ ye.
439) "Mɔriya ka di n ye," ɔ ye tìɲɛ ye, "N tɛ bɔ mìsiri la," e ka so man di i la.
440) "Mɔriya ka di n ye," ɔ ye tìɲɛ ye, ǹka n tɛ bɔ mìsiri kɔnɔ, dɔ ka jùru b'i la.
441) Gàbugu ka kɔ̀rɔ mìsiri ye.
442) Da tɛ se kà dila tulo dilacogo la.
445) N'i ye Ala fɔli sàma sìsi fɛ̀, à nà se à mà.
448) Mɔ̀gɔ min lìmànìyàlen bɛ, ɔ kaari'n bɛ.
449) Ni Ala ko à bɛ bɔ̀nɛ ci i ye, à k'à sɔ̀rɔ lìmànìya b'i dùsùkun na.
<h> <c> pɛre Charles Bailleul - SAGESSE BAMBARA - Proverbes et sentences - 2. L'HOMME ET SON ÊTRE - A. DE L'AVOIR</c> </h> 450) "An kà taa an da !" ɔ ye tìɲɛ ye, ǹka "N bɛ taa n da n ka bon na," ɔ ye bontigi kan ye.
451) Dɛ̀nɛ̀tigi tɔgɔ bɛ da à ka dɛ̀nɛ na.
457) Ɲinɛ sìso dɔgɔyara cogo o cogo, à bɛ wuli k'i jɔ̀ à kɔnɔ.
458) Ni jàkùmànin ye à ka nɔnɔ sàn, à bɛ à nusi dɔn à la.
459) Ni tàntàn-ye kɛra tàntàn-ta ye, mùsɔkɔ̀rɔ̀nin tùn nà taa ni den kuranin ye.
460) "An ta ni n ta, ɔ tɛ kelen ye."
461) Badenfɛn, an bɛɛ jɛ̌ dɔn, ǹka e kelen ta tɛ.
462) I y'a kɛ nsàban ye k'à cì i yɛ̀rɛ nàga kɔrɔ.
465) Fɔrɔbàtigi bɛ, àni jɔ̀nforo fana bɛ.
466) "I nu turu dùgùkolo la !
i n'a dɔn ko: i ta tɛ." 467) Ni "Nà an kà taga à dun !" ye bànfula bɔ, tɔtigi bɛ kùlùsi bɔ wa ?
469) N'a fɔra mìsìgɛ̀nden ye: "I kà jumafɛsaraka bɔ !," i hakili bɛ da jumafɛnɔnɔ dě kàn, jumafɛmisi ko tɛ, ɔ tɛ i ta ye.
470) N'i ye surukukɔrɔ ye kà naji fɛɛre, min bɛ à yɛ̀rɛ kɔnɔ, kurun bɛ se kà bɔli ǒ kàn.
471) Suruku falen bɛ bǎ sěn kɛ ntɔlo ye.
472) Suruku falen bɛ bànaji fɛɛre.
475) Nɔnɔ tɛ dɛ̀gɛ tiɲɛ.
478) Diɲɛnatigɛ ye bàna ye, nàfolo dɛ y'a fura ye.
480) Bǎ bɛ jɔ̀n ku dɔ la, n'i y'o di farakɔrɔbǎ mà, à b'o kɛ selikɛlan ye.
481) ɲɛ-kelen bɛ jɔ̀n min na, n'i y'o di fiyen mà, à n'o kɛ kà jàmàdon latìgɛ.
482) Bàkɔ̀rɔ̀tigi ka bàkɔrɔ ci tɛ se à ye, fɔ à ka jùrùkùnkùrùntigi ye.
483) Den dɔ y'a dàgànin dɔn dɔgɔtu min na, à tɛ kabakuru jugu fìli yɛn.
486) Mɔ̀gɔ̀ t'i jùkuna tɔ̀nɔ dɔn ni sùmùnin ma bɔ à la.
487) N'i ye dɔgɔ bɔ i jùgirin na, i tɛnà sìgi i kunbere kàn.
488) N'i ko: "Nàfolo tɛ fɛn ye," ni nàfolo tɛ e yɛ̀rɛ bolo, e dɛ tɛ fɛn ye.
489) N'i y'a mɛn: "Diɲɛ ka di," e yɛ̀rɛ dɛ b'a la.
490) N'i ye ntɔri bɔ fiɲɛn kɔnɔ k'ǒ bìla kɔ̀lɔn kɔnɔ, à ko: "An taara jàmànà kura la."
493) Tantara bàntara, ɔ ye bàmùnàn duman ko ye.
494) Dɔrɔmɛ ɲɔ̀gɔn sìra min kùn, ǒ dɛ bɛ ɔ fɔ.
495) Fiɲɛ mìnɛ k'à bìla, ɔ ye fàantan ka nàfolo ye.
497) Gɛsɛ tɛ wùlu fɛ̀, ǹka à ɲi jɛ'n bɛ.
499) Kelen ka fìsà tan ye, tan ka fìsa kɛ̀mɛ ye, kɛ̀mɛ yɛ̀rɛ ka fìsa bà kelen ye.
500) Mɔ̀gɔ k'à fɔ: "Ala kà hɛra di n mà," à ka fìsa "Ala kà ne ni hɛra bɛ̀n." 501) Mɔ̀gɔ kùnkolo ka kan kà to min na, i kàna nàfolo jàte ɔ la.
502) Mɔ̀gɔ yɛ̀rɛ̀kun bɛ to ko o ko la, i ka kùlùsi tolen ɔ la, ɔ tɛ kojugu ye.
503) "N tɛ Kùnba fɛ̀" - "I ɲɛ bɛ Sɔkɔna la."
504) "Na tɛ kini min na, ne t'o bɛɲɛ dun."
505) Nàfolo bɛ mɔ̀gɔ min bolo, nàfolo tɛ mɔ̀gɔ min bolo, mɔ̀gɔ̀nafolo ɲɔ̀gɔn tɛ.
506) Ni fuladen fìlìla ko myɛ̌ b'a la, à fǎ b'a fɔ: "Ala ma i tɛre dɔnna i da !."
507) Ni kɛ̀lɛ ye mɔ̀gɔ min mɔ̀gɔ̀tìgìya, à bɛ i fɛntigiya.
508) N'i y'a mɛn: "À to tɛn !," dɔ kɛra i kùn.
510) N'i ye dibaratigi kɛtɔ ye kà dibara fìli kà fɛn o fɛn gɛn, ɔ fɛn ka timi ni di ye.
515) Sani Ala ka fɛn o fɛn di mɔ̀gɔ mà, à kà lìmànìya di i mà.
516) Sani mɔ̀gɔ min kà den kìsɛ̀man wolo, i kà den gàrìjɛ̀gɛ̀ma wolo.
517) Sanu bɛ mɔ̀gɔ dɔ fɛ̀, dànbɛ tɛ i la, wari bɛ mɔ̀gɔ dɔ fɛ̀, dànbɛ tɛ i la.
519) Sanu ni wari bɛ ban, ǹka mɔ̀gɔ̀ya tɛ ban.
523) Sɔ̀rɔ o sɔ̀rɔ, i yɛ̀rɛ̀kun sɔ̀rɔ, ǒ ɲɔ̀gɔ̀n tɛ.
524) Yɛ̀rɛ̀kun sɔ̀rɔ ɲɔ̀gɔ̀n tɛ sɔ̀rɔw la.
526) Tɔgɔ ka bɔn nàfolo ye, ǹka à tɛ sɔ̀rɔ ni nàfolo tɛ.
527) Tɔ̀nɔ̀màda sùkasi ye tìɲɛ ye, ǹka "Ne ta tiɲɛna," e ka kɔlon ko dɔn.
528) Warijɛ ye tìɲɛ ye, ǹka kɔnɔbara falen cɛ̀ ka ɲì.
530) Ala ma bolokɔniw da kà ù kɛnyɛ.
531) Bolokɔni bɛɛ ni à dayɔrɔ dɔn.
532) "An ye kelen ye," dumunikɛyɔrɔkuma dɔn.
535) Bàra ni gàlàma tɛ kelen ye.
543) Filanma bɛɛ ka mùso tɛ se kà nà don kelen.
546) Làkɔ̀lìdɛn kɔrɔ dɛsɛlen ye lɛtrisɛbɛnna ye.
547) Nsìra ka bɔn jiri bɛɛ ye, ǹka hali dàbàkala tɛ sɔ̀rɔ à la.
548) Ni jiri bɛɛ tùn kɛra bànan ye, dàbàkala tùn bɛ bɔ min ?
549) Nsìra bɔnyàna cogo o cogo, mùrùkala tɛ sɔ̀rɔ à la.
550) Ni san ye cɛ̀jùgùnin fìla bùgɔ, dɔ ɲɛnafilɛ ka ɲì dɔ ye.
551) N'i ye fɛn kɛnɛ fìla dɔn ta la, ù dɔ ngoroki-ngoroki bɛ bɔ.
552) Sɛlɛku-sɛlɛku diya o diya basa la, sǎkɛ̀nɛ kɔko dɔn.
555) Warabìlen sera nufyɛ la cogo o cogo, à tɛ se k'à kɔrɔcɛ̀ iko hadàmàden.
558) Ko dɔw fìnko ye kelen ye, ǹka ù mana-manako tɛ kelen ye.
560) Mùn bɛ jě den bàra la ?
561) Sɔnsan bɔlen fàli fɛ̀, à den tɛ.
562) Sɔnsan fìla bɛ wuli tu kelen kɔrɔ, nàmàma ye aw ye, ǹka badenma tɛ aw ye.
567) Ko min tɛ ɲɛ̀ min kɔ, ǒ kà kɛ.
569) "Nà an kà tǒ dun, fɔrɔntɔmùgùtigi !" ni tɔtigi ye à la tǒ tà, i nà i ka fɔrɔntɔmugu bìla i kùn.
570) Ni dosokɔrɔ dǎn tora "an k'a sěn filɛ" ye, fɛɛre nà kɛ.
572) N'i ye kini tobi, ni i ma syɛ̌ bìla à kàn, à tɛ kini ye, ɔ ye màlo dɛ ye.
576) Hali n'i ma se k'i ka kɛci bɛɛ kɛ, i k'ǐ gɛ̀lɛ̀ya kà dɔɔnin kɛ.
577) "Nǐn mìnɛ kà dɔn i da !," ɔ ka fìsa da lankolon ye.
578) "Nǐn bìla i fàn kelen fɛ̀," ɔ ka fìsa i fàn kelen lankolon ye.
581) N'i ye wɔ̀lɔ̀nin àni kàmi ye denmisɛn bolo, n'i sàgo bɛ kà wɔ̀lɔ sɔ̀rɔ, i bɛ to kàmi kàn.
582) Sɔgɔsara min tɔ̌ bɛ wɔlo kan, mɔ̀gɔ kàna jɔ̀n i nìyɔrɔ la !
583) Bàana ye bàana wolo, fàama ye fàama wolo.
584) Diɲɛ don o don, fɛntigi mǎ ka di, n'a diyara mɔ̀gɔ ye, fɛntigi mǎ ka di, n'a ma diya mɔ̀gɔ ye, fɛntigi mǎ ka di.
585) Hali ni fàli kɛra nàfɔlɔtigi ye, à nà fɔ ǒ mà ko: "N bìnɔgɔ fàli."
586) Hali ni sùlantara kɛra fɛntigi ye, bɛɛ b'a fɔ à mà ko: "Na ntàra."
588) Ji bɛ mɔ̀gɔ jɛ, ǹka nàfolo dɛ bɛ mɔ̀gɔ saniya.
590) Jiri min tulen bɛ, kɔ̀nɔw bɛ sìgi ɔ la.
592) Kɔlɔntigi bàro ka di.
595) Ni Ala ye fàama fàga, à y'a teri fàga, n'a ye fàantan fàga, à ye dalagɛlɛn fàga.
596) Sanu ni màsàya ! wari ni màsàya !
597) Fàtɔ ka kɛnɛ, ǹka à ma làfiya.
600) I bolo biri i jǔ la, ɔ ye i jǔ la dɔgɔya ye.
601) Sɔkɛ̀càmàntìgìya bɛ mɔ̀gɔ kɛ fànga ye.
604) Filɛbaga bɛ mùsɔ ɲuman na ni à yɛ̀rɛ cɛ̀ tɛ.
605) Cɛ̀ɲɛ bɛ ɲɛ la, diyanye bɛ sɔ̀nkun dɛ la.
606) Dawula ka fìsa cɛ̀ɲɛ ye.
608) ɲɛ̀ tɛ dumuni sà.
609) Cɛ̀ɲɛ tɛ dumuni sà.
611) Kɔngɔtɔ màlo ka dɔgɔ bàrɔda la.
613) Mìsìnin kukurun nàna dumuni kɛ, à ma nà ku fyeku.
615) "Nà an kà dumuni kɛ !" kɔ̀rɔ̀len dɔn, ǹka nùgùlàwulu dɛ b'a bɔ sɛ̀bɛ fɛ̀.
616) Nàmàkɔrɔ da lankolon, à dalako ka ca.
620) Sì-kɔngɔ-la ma dùsu min dɔn mɔ̀gɔ kɔnɔ, cibaranin tɛ se kà ǒ dɔn i kɔnɔ.
623) "Wùlu kɔmɔkìli suma ka go" - "I ɲɔ'n bɛ k'à to i da."
624) N'i ye fiyentɔ ka bere mìnɛ, i bɛ dɔ wɛrɛ di à mà.
626) Wulu tìgɛ̀len tɛ wulu kùnko bannen ye.
628) Gɔrɔbìnɛ̀ya ka di mɔ̀gɔ̀ caman ye, ni fɛɛrɛ y'i mìnɛ, à bɛ nɛge bɔ i la.
629) I tɛ kɔ ni cɛ̀ min ma kɔ, i kà tasuma dadɔn à kɔlìji la.
633) Jàkuma tɛ taa jàkùmànege la sɔ̀mɔ̀nɔ̀so la.
634) Màrìfàmugu diya o diya, tɔmugu ka di ɔ ye.
635) Mɔ̀gɔ̀ tɛ Ala deli gàkulu ɲɛsumani na.
636) N'i taara nàbara sìgìlenw mà ko: "Nà kà anw tà !," min fɔlɔ bɛ à bolo kɔrɔtà, i kà ǒ tà, sabu, taama nɛge dɛ bɛ ɔ la.
637) Bàba kǔn jɛlen, ɔ ye tìɲɛ ye, ǹka à kɛlen keye-keye ! fugula dɛ tɛ à kǔn na.
638) Badenma cɛ̀ tan, ɔ bɛɛ kàlàcɛ̀nin, kɔngɔ sěn b'o la.
639) "N na ko tɛ nìn bɔ," à fɔ: "I yɛ̀rɛ tɛ ù bɔ."
640) Bololankolon tɛ se kà mɔ̀gɔ̀sɛ̀bɛ̀ya kɛ.
641) Fa sǐ ka ca kɔngɔ ye.
642) Fàantan bɛ furu kɛ, ǹka à tɛ jɔ̌n sàn.
643) Fàantan jo o, fàantan jàlàki o, à nà bǒ kɛ à bɛɛ la.
644) Fàantan ka kàràfe y'a ka dùlɔ̀ki ye.
645) Fàantan ni kolonya tɛ ban.
646) Fàantan ni kùnntànya tɛ ban.
647) Sɛ̀gɛn bɛ mɔ̀gɔ dɔn ko caman na.
648) Fàantànya bɛ mɔ̀gɔ ngànìya juguya.
649) Fɛn min tɛ mɔ̀gɔ bolo, ɔ tɛ bɔ i sùko kɛnɛ kàn.
652) Fiyentɔ fìla tɛ se kà ɲɔgɔn layɛ̀lɛn kà bɔ kɔ̀lɔn kɔnɔ.
653) Kɔngɔ bɛ mɔ̀gɔ fàga kà fɛn min to i kɔrɔ, à dǎn ye gansi ye.
655) N'à fɔra: "Dùgu ka di," fɛɛrɛtɔ tɛ dùgu diya dɔn.
657) Ni fàantan kabara, i kùnko tɛ dɔgɔya.
659) Ni mɔ̀gɔ min fǎ mɛnna sùnɔgɔ la, i yɛ̀rɛ kà wuli joona .
660) Ni sɔ̀rɔ ye ntama o ntama dɔn, ni kɔ̀li nana, ɔ na wuli.
661) Ni nàfolo ye làada min sìgi, kɔ̀li bɛ ɔ lawuli .
662) Ni sɛ̀gɛn ye sɛ̀gɛn bìla ta la, dɔ mɔ̀bali bɛ bɔ.
663) Nkǎn bolofɛn ye bɔ̀gɔ ye.
664) "I sěn bɔ n sěn kàn !," sɛntigi ko dɔn, ɔ kɔ, sɛnntan ko tɛ.
665) Cogontan kàsì man go.
666) Diɲɛ don o don, fàantan ni kàsìkuma dɔn.
667) Dɔ̀nkìlì kɔrɔma, ɔ ka di ɲɛnibagatɔ da, ǹka à sìɲɛna kǔn bɛ bɔ à la.
668) Dùgùjɛ̀dononin b'a yɛ̀rɛ sɛ̀gɛn, dùgùjɛ t'i dɔgo ɲɛnibagatɔ la.
669) Fàantan hakili bɛ burufyɛ mà.
670) Fàantàn mà "I ni sɔ̀gɔ̀ma !" ɔ bɛ bɛ̀n, ǹka "Hɛra sìra ?," ɔ ye kɛ̀lɛ̀tìgɛ̀kuma ye.
671) Fàantànya ni fàlìkɔ̀lankolon bɛɛ ka kan, ni i yɛ̀lɛ̀nna à kàn, yàn ni garabali cɛ i bɔbara bɛ jà.
672) Fàantànya ye bɔ̀nɛ ye.
674) Sɛ̀gɛn tɛ kun mɔ̀gɔ la.
675) Ni kurun y'a fɔ: "Caan !," à sera cɛ̌n mà.
676) N'i ye i nɛge bìla sɛ̀gɛn ye, ɔ b'a juguya.
679) ɲɛni man jugu, fɔ sàya.
681) ŋara tɛ an bolo kà yɛ̀lɛn kàbàkolo la k'ǎn kùnko fɔ mɛ̀lɛ̀kɛw ye.
682) San bɛ mɔ̀gɔ fìla gɔsi, à da bɛ digi dɔ la ni dɔ ye.
683) Sùsàmuso kɔ̀nɔ̀ntɔn bɛ so min kɔnɔ, Ala ɲìkuma tɛ yɛn.
685) Waribɔ ye basa ye, n'a yɛ̀lɛ̀nna e kàn, i b'a fìli. 686) Bɛɛ ɲɛdɔnnen bɛ fàli la ko npɔgɔ tɛ à jǔ la.
687) Bɛɛ ɲɛ dɔnnen bɛ fàli la ko npɔgɔ tɛ à jǔ la, ǹka bɛɛ tɛ se kà munu à ku yànfan fɛ̀.
688) Bololankolon nɛ̀kun ye dàro ye.
689) Fàantan ta tɛ foyi ye fɔ fàli wulu, hali ni ǒ jɛnìkoɲuman yera à bolo, à bɛ mìnɛ à la.
690) "Kàrìsa bɔlen à fǎ fɛ̀," ɔ ye tìɲɛ ye, ǹka, "À woro bɔlen bɛ à fǎ woro fɛ̀," i y'a ka fàantànya fɔ à ye.
691) "Kàrisa ka bɔn," ɔ ye tìɲɛ ye, ǹka à kɔ bɛ iko à fǎ kɔ, ɔ ye fɛɛrɛ ye.
696) Fàantan fàamàkɔkɛ: e ko i kàna màlo, sà joona ye ɔ fura ye.
697) Fàantan tɛ foyi ye fɔ ni mɔ̀gɔ min ko à ci ka di.
698) Fàantànya tɛ se kà fɔ, à fɔbali tɛ se kà to, n'a ma fɔ yàn, à nà fɔ yɔrɔ wɛrɛ.
700) Màlɔ tɛ tɛgɛlankolon na.
701) N'i bolo latìgɛ̀ra, ɔ bɛ dɔn e kǔn kɔrɔ.
702) Dɛsɛ-n-yɛ̀rɛ-kɔrɔ fɔrɔbàto nɛge ka bɔn.
704) Fàantànya tɛ mɔ̀gɔ fàga, ǹka à bɛ à dɔ̀ngɔ̀ko sà.
705) Fɛn tɛ cɛ̌ bàràma fɛ̀, ǹka à jùrɔ̀fɛn bɛ suma na.
707) Ni min kɛra hɔrɔn ye i sinji la, fàantànya tɛ hɔrɔnya bɔ à la.
710) Da duman ka fìsa jùru ye.
711) Jùru, don dɔ màkɔnɔ dɔn.
712) Kɔnɔma bɛ jùru dɔn tìntɔ la.
713) Mɔ̀gɔ min ka jùru bɛ sɔ̀mɔ̀nɔ na, i y'a batigɛdankan dɔn.
714) "Ne ka tulu jùru bɛ kàrisa la," ɔ ye tìɲɛ ye, ǹka: "N tɛ se k'à da tuluma ye," ɔ tɛ bɛ̀n.
719) Jùrù tɛ kani su fɛ̀.
720) Jùrù tɛ sàra à kɔ̀rɔ̀kɛ ye, à bɛ sàra à dɔgɔnin ye.
721) Jùru ye mìsìden n'a ba fara.
722) Jùrùmàtigi man jugu, min ko: "E ka cɛ̀ba tɛ̀mɛ̀tɔ ye !," ǒ dɛ ka jugu. 723) Jùrùsàràbàlìya tɛ kamalenya ye. Kà jùru to i la kà dɔ sɔ̀rɔ, ǒ dɛ ye kamalenya ye.
724) Singa bɛ mɔ̀gɔ ɲɛ̀, ǹka à tɛ ncɛkɛ.
725) Bàra ni singa man kan.
727) Hakilintan fìla bɛ kɛ̀lɛ dùgùkolo nɔ̌fɛ̀.
728) Ko duman tɛ kɔ̀rɔ.
731) Mìsìtigi ni fàantànya cɛ bɛ iko mìsìku ni dùgùkolo cɛ.
732) Bɛɛ tɔgɔ bɛ i kɔ.
734) Sàya bɛ bǔ dun, à tɛ se kà tɔgɔ dun.
736) Fɛn min ka bɔn, ɔ ka girin.
737) Mɔ̀gɔ màlɔbali bɛ à diya dùgùtigi ye, ǹka dùgùtigi nìyɔ̀rɔ̀fɛn tɛ di à mà.
738) Mɔ̀gɔ̀ tɛ dɔn, fɔ n'a kɛra fàama walima nàfɔlɔtigi ye.
739) Ni mɔ̀gɔ ɲɛ̀na, ɔ bɛ fɔ, ni i tiɲɛna, ɔ bɛ fɔ.
741) Ni mɔ̀gɔ tùn man fìsa mɔ̀gɔ ye, mɔ̀gɔ tùn t'i den wolo k'à tɔgɔ da mɔ̀gɔ la.
742) N'i ye sǎn bà tan kɛ diɲɛ kɔnɔ, ni i ma se kà ko dilan, i tɔgɔ ko: "Bɔ fuu, sà fuu."
743) Tɔgɔ ye sànfɛn ye, tɔgɔ tɛ karaba.
744) Tɔgɔjan ka fisa cɛ̀jan ye, ni cɛ̀jan sera ba mà, à tɛ se k'à tìgɛ, ni tɔgɔjan sera à mà, à b'a tìgɛ n'a nɔ̀nkɔn ye.
745) Tɔgɔjan ka fìsa sìjan ye.
746) Wara bɛɛ bɛ boso à yɛ̀rɛ wɔlo kàn.
748) Fɔlifɛn kan duman bɛ à yɛ̀rɛ̀ kofɔ.
750) N'i ye kùlùsìba tìgɛ warabìlen na, jiribolo caman na ǒ dàamu da.
752) Dàtu sɔ̀rɔ̀baga, ɔ b'a ji bɔ̀n.
753) Fàciyɛn dǎn ye dunko kelen ye.
754) Kalo dɔ tɛ jɔ̀ mɔ̀gɔ ɲɛna, ǹka i bɛ dɔ̌n kɛ à yeelen na.
755) Ni naji kùnfɔlɔ bɔ̀nna, à tɔ̌ ye ji salasàla ye.
757) "N bɛ taga Màlen fɛ̀," ɔ tɛ i kɛ Màlen tìgi ye.
758) "N ka sǒ mìnɛ, n kà sugunɛ kɛ," ɔ tɛ mɔ̀gɔ kɛ sɔtigi ye.
759) "Nà an kà tǒ dun, kuruntigi !" tɔtigi nà yɛ̀lɛn bili balan.
761) Ba tɛ mɔ̀gɔ min fɛ̀, à bɛ à màmuso sin mìn.
762) Bɛɛ bɛ warabìlen dɔn jirimɔdunna ye, ǹka n'i y'a ye kà gɛren dun, ɔ ye dɛsɛ ye.
764) Mɔ̀gɔ kà i sinsin ɲɔ̀kàlàbere la sani i kà bɔ̀bere sɔ̀rɔ.
766) "Ne bɛ nǐn fɛ̀," "n tɛ nǐn fɛ̀," fìla dɛ̌ jìràla i la.
767) Ni fàantànden b'i ɲɛmada fàamàden mà, fàantan fǎ na sɛ̀gɛn.
768) Ni fɛn t'i fɛ̀, à t'i teri fɛ̀, i kà dɔ bɔ i nɛge la.
770) N'i bolo tɛ se i kùn don min, i k'à da i kàman na.
773) N'i ye nkunanìnjɛ ye fàli nɔ̌ fɛ̀, à mìsìmàkɔ̀nɔ̀na dɔn.
774) N'i ye syɛ̌w tùgùlen ye fìnìkɔlaw kɔ, kɔlɔnsen tununen bɛ ù la.
775) Waraba dɛsɛlen bɛ ntɛ̌nkɛɲe ɲimi.
776) Dɔ̀lɔ kunna dɔ̀lɔ̀koro kɔnɔ, à ka kan kà kun à mìnbagaw kɔnɔ.
777) Dɔ̌n diyatuma dɛ ka kan kà kɛ mɔ̀gɔ màbɔ̀tuma ye à la.
778) Nìn kɛra kɔnɔbaralasu ye.
780) Mùgan b'i bolo, i màgo jɔ̀len bɛ tan ni duuru la, n'i kan ye k'i ka mùgan tɛ weece, ɔ y'a sɔ̀rɔ: i bɛ dɔ tà tan ni duuru kàn.
782) Bàkiilu sǔ ka fìsa ɲɛnama ye.
783) Fɔlɔ waribɔ tùn ye nusibɔ ye, à tìgi tùn bɛ kàsi. Sisan, waribɔ ye nùgùbɔ ye, à tìgi bɛ ŋuna i n'a fɔ à sàtɔ don.
784) Hali n'i ye kɔ̀gɔ̀faradi kɛ kà e ka sokɔnɔ fa, n'i m'a kɛ na na, à tɛ timiya.
786) Mìsìsinsan ye dùngàrɛ ye, sabu, à tìgi màgo bɛ se kà sà k'à bìlàlen to yɛn.
787) Mɔ̀gɔ min tɛ mɔ̀gɔ̀ sɔn, ni à ko: "Mɔ !," i kàna i kǔn yɛ̀lɛ̀ma.
788) Nàtàba bɛ sà wariso da la !
789) Nàtàba ni mɔ̀gɔ̀ tɛ ɲɛ̀.
791) Tɛgɛmagɛlɛn, à ka sokɔnɔɲinɛ tɔ̀lɔ̌'n bɛ à yɛ̀rɛ ye.
796) Fàli ye tulo sɔ̀rɔ, à ko: "Biɲɛ."
797) Kà n sɔn sɔgo, kà n sɔn à jɛnìyɔrɔ la, ɔ bɛɛ n'a ta ko: "Kɛn bɛ nùgu la."
799) Min bɛ ɲaamu ɲini, e kàna bàden jìra à la.
800) Nàtàba ni sugu lamini.
801) N'i y'a mɛn: "Kɔlɔnkala tɛ se kà dɔn syɛ̌ kɔnɔ," à sɔgo dɛ ko b'i ye.
802) N'i ye kamalenkɔrɔ fìla kɛ̀lɛ̀tɔ ye mùgan nɔ̌fɛ̀, tan ni duuru ko bɛ kelen kɔnɔ.
803) Sɔ̀rɔ bɛ ɲinini juguya.
804) Wari bɛ wari ɲini.
805) N'i ye maaɲɔjenina ka maaɲɔ sìsìtɔ ye, ni dɔ t'a bolo, dɔ b'a da.
807) Mɔ̀gɔ ye kɔ̀nɔ min sǔ tɔ̀mɔ, i tɛ ɔ kàsìkan dɔn.
809) Mɔ̀gɔ bɛ bàsi dun, kà à sɔ̀rɔ i ma à ɲìntin coron i kǔn na.
810) Dun-kà-fa ye tìɲɛ ye, ǹka bɔbàràmugu fìla muguɲari-muguɲari, ɔ ye dumuni ɲuman nɔ̌ ye.
811) "Nìn ka di an ka cɛ̀kɔ̀rɔ̀ba ye," ɔ ye tìɲɛ ye, ǹka "À tɛ bàn foyi la," ɔ ye nùgùmàya ye.
812) "Fɛn bɛɛ ka di n kɔ̀rɔ̀man da," nùgùsen b'o la.
815) Kɔ̀nɔ̀nin min b'i màgan tìle fɛ̀, ni su kɔra, à bɛ ŋuna à ncɔ̀ki bolo.
816) Mɔ̀gɔ nùgu bɛ su kɔ i la, ǹka à tɛ kàla mana i ye.
817) Mɔ̀gɔ̀ tɛ se kà bɔ "n fara" bɛɛ jùla.
820) "Na tǒ dun," kɔ̀rɔ̀lɛnko dɔn, ǹka nùgùma b'a bɔ sɛ̀bɛ fɛ̀.
823) Ni myɛ̌ ye mɔ̀gɔ min bìla fàlìntɔrɔn ɲimini na, kɔngɔtɔ bɛ sùnɔgɔ i ɲɛ.
824) N'i bɛ suruku ɲìnìnka ko: "Mùso jùmɛn ka tǒ ka di ?" à b'a fɔ ko: "Min ta bɛ mɔ̀ joona."
825) Nùgùma bɛ to à nùgu la.
827) ɲɔ̀kɔlìjìkumu ka di dimɔgɔba ye, ǹka à sàkala bɛ bɔ à la.
830) Sɔ̀nkuna tɛ mɔ̀gɔ mìnɛ, fakuna dɛ bɛ i mìnɛ.
831) Suruku tɛ ɲùman di à bɛɛnninden mà.
832) Surukuba tɛ fɛnɲuman di à bɛɛnnin mà, bɛɛnnin nùgùma fana tɛ bàn ɔ la.
833) Bàkɔ̀rɔ̀nin sìra yɔrɔ o yɔrɔ, ni dùgu jɛra, jǎnko à tìgi k'à ye.
834) Bin tɛ bɔ fɔndo la.
836) Diɲɛ ka jugu diɲɛden mà.
839) Kànu ye kɔ̀nkɔ̀nnàdɔgɔ ye, n'i sɛ̀gɛ̀nna à kɔrɔ, i b'a bìla kà bɔ i bolo.
840) Ni denmisɛnnin ye tulon kɛ a denmisɛn wulu la, i cɛ̀kɔ̀rɔ̀ba kɛ̀yɛ kànkolon bɛ to.
841) Ni denmuso min kolonyana, wùluw bɛ catiri dɔ̀n ɔ ba ka da la.
843) Syɛ̌ min tɛ bùgun à kili kàn, à tɛ tɔrɔ.
844) "À ka di n ye" kùn tɛ cì soda la.
847) Mɔ̀gɔ̀ tɛ ko duman dabìla gansan.
849) Npɛkùkolo kùnùni ka di, ǹka à bɔkɛ yɛ̀rɛ ye timinandiya ye.
850) Sɔnsànnin nɛge b'a mìnɛ jùru la.
852) Mɔ̀gɔ diyanyeko, à bɛ nkàrànga cì e kesekɛle kàn.
853) Sɛ̀mɛ̀kala ɲɛ kelen ye mɔ̀gɔ min bɔ mìsìkùndaga kɔrɔ, ɔ y'a sɔ̀rɔ à ko t'i ye.
854) "Bìsara ka ɲì kunu ta ye" jùrù tɛ ban ǒ tìgi la.
856) Cɛ̀kɔ̀rɔ̀ba kodumantɔ bɛ basa-goloba.
857) Fulamuso ko bɛ cɛ̌ min ye, i nà se wɛ̀rɛ̀da la.
860) Mɛnɛmɛnɛ ko: "Mɔ̀gɔ kà sà i nɛge la, ɔ ka fìsa i nɛge kà sà i la ye."
861) Mɔ̀mɔ̀ni ka suma mùsɔnson bolo.
862) Mùsɔkɔ̀rɔ̀nin kɔnɔko bɛ dɔgɔ goya à la.
863) Mùsɔkɔ̀rɔ̀nin màlo bɛ kiniko min na, ǒ dàga tɛ sìgi à ɲìnɛ mà.
864) "N tɛ ɲɛ̀ kàrìsa denmusonin kɔ," ǒ dɛ sɛ̀gɛ̌n'n bɛ.
866) Ni mùsɔ ɲuman yelen ye bǒ kari cɛ̌ dɔ la, mùsɔcɛ na taaran dɔn à ta la.
867) N'i ko myɛ̀tɔ kà tasuma mɛnɛ, n'a daji m'a fàga, à nuji b'a fàga.
868) N'i ma ɲɛ̀ gɛsɛda kɔ, i bɛ kɔ̀lɛ turu.
869) N'i ɲɛbɔra dùgu min sira fɛ̀, à laban i bɛ taa yɛn.
871) Mɔ̀gɔ̀ tɛ i diyanyebaga sɔ̀nkolon dɔn, fɔ à kà tasuma da i tɛgɛ.
874) "I miiri !": ɔ bɛ kɛ̀lɛ bɛɛ ban fɔ mùsɔkɔkɛlɛ.
875) Mɔ̀gɔ bɛ se kà i den ka sɔkɔlɔnsan bàli, ǹka i tɛ se kà à ka mùsɔkɔlɔnfuru bàli.
877) Nidɔngɔ, ɔ ye nitigi mà sankalimaci ye.
878) Dennin tɛ à ba ka kànnàgɛlɛya dɔn, fɔ n'a ye à ɲàmɔ̀gɔ̀kɛ sɔnkini bɔ̀n.
879) Mɔ̀gɔ b'a fɔ ko: i bɔ'n bɛ mùso ko la, ɔ bɛɛ n'a ta, i jɔ̌'n bɛ da kɛ̀rɛfɛ̀.
880) Ni mɔ̀gɔ min y'a dɔn jɛgɛ tɛ kàsi, ǹka ni ɔ ye à ɲɛ filɛ, i b'a dɔn jɔli b'o la.
882) Kàmi b'a kili da yɔrɔ min, à tɛ se k'à ɲɛ̀gɛn ye yɛn.
884) Mɔ̀gɔ̀ tɛ kɔ̀rɔ kàlan mà.
885) Mɔ̀gɔ min sera nùmùmusow la dàgàbɔyɔrɔ o, i ma se yɛn o, bɛɛ b'a dɔn ko fùnteni bɛ yɛn.
886) Mɔ̀gɔ̀ si tɛ se ko la, n'a ma dɛge à la.
887) Mɔ̀gɔ̀ t'a dɔn ko: jɛgɛ bɛ kɔ̌ kɔnɔ fɔ i kà jɔ̀ kɔ̌ da la.
888) Ni fɛn o fɛn bɛ ɲɛ dɔn kà tɛ̀mɛ ɲɛbo kàn, à cìlìko bɛ à kɔnɔ.
889) Ni kàmi ko: cancan, à kàna kɛ mɔ̀gɔw ɲɛna ko: surakakan dɔn, surakakan tɛ, kàmi yɛ̀rɛw dàma dɛ b'a sidɔn ù ni ɲɔgɔn cɛ.
890) N'i y'a ye e bɛ i ka wùlu dɔn, à kùnkolo n'a sěnw b'a la.
891) N'i y'a ye: "N ye bɛɛ dɔn," bɛɛ fɔ'n bɛ i ye.
893) N'i ye fiyentɔ kan mɛn ko: "Kɔ̌ diyara," à y'a ye à nìkini kàn.
898) Syɛ̀ ma dɛli à ba sinji la.
900) Boloko dɔgɔkun tɛ ntɔri la.
902) Cɛ̌dɔfɛ̀baro bɛ dɔ sɔn hakili la.
903) Dànnìfɛn ye wulita ye, jiriden ye mɔ̀fɛn ye, mɔ̀gɔ̀ya ye hakili ye.
905) Fɛn min bɛ mɔ̀gɔ ko dafa, ɔ ye hakili ye.
906) Hakili tɛ dàn, ǹka à bɛ kɔrɔsyɛn.
909) Miiri ɲuman ni tàasì ɲuman bɛ mɔ̀gɔ bìla tìɲɛ sira kàn.
910) Dɔnni ka kuna ni jalaji ye.
911) Mɔ̀gɔ kà filɛli dɔn delili ye.
912) Jànkàro tɛ fàtɔ la, hakili dɛ tɛ à la.
913) Mɔ̀gɔ min taara haali wo, i ma taa haali wo, bɛɛ y'a dɔn: haali yɔrɔ ka jàn.
914) Ne sùnɔ̀gɔ̀làma bɛ min dɔn, e ɲɛnama t'o dɔn'.
915) "Ne su bɛ min dɔn, i tìle tɛ ɔ dɔn."
916) Bɛɛ n'i ka sɔlìmàden byɛ̀da tìgɛ̀cogo.
917) Ko tɛ mɔ̀gɔ n'i dɔnko cɛ. 918) Su tɛ kɔ mɔ̀gɔ n'i dɔnko cɛ.
920) Mɔ̀gɔ̀ si tɛ fìli i ka dɔ̀nkili la bara la.
921) Syɛ̀ba bɛ fɛn dɔ yɛgɛyɛgɛ kà fìli à kɔfɛ̀, à ma ɲìnɛ à kɔ.
923) Jàa ! kɛlɛn-sigi ɲɛ bɛ bɔ̀rɛ la.
925) N'i ye diɲɛ yaala, n'i ma fɛn sɔ̀rɔ, i nà fɛn caman dɔn.
927) Tulokura b'a mɛn tulokɔrɔ la.
928) Kuma bɛ bɔ dùgùlen da la, à bɛ fɔ dùgùlen tulo la.
929) Kuma ka kɔ̀rɔ n'a fɔbaga ye.
931) Ni Fàkɔ ye à fǎ la maɲan dɔn, à fǎ sàra cɛ̀kɔ̀rɔ̀ba min ɲɛna, ǒ dɛ y'a jìra à la.
932) ɲɛkɔrɔ bɛ ban, ǹka tulokɔrɔ tɛ ban.
933) Bɛɛ k'à ye ka fìsa mɔ̀gɔ̀ kelen k'à ye ye.
934) Mɔ̀gɔ tɛ se k'i yɛ̀rɛ seereya.
935) Ni i kelen taara kungo la, i ko i ye Ala ye; mɔ̀gɔ̀ tɛ se kà i sɔ̀sɔ.
937) "N y'a mɛn, n y'a mɛn" bɛɛ ye nkàlon ye, fɔ n'i ye min mɛn kotigi da.
938) "N y'a ye', ɔ ka fìsa 'N y'a mɛn ye."
939) "Nìn fɔra n ɲɛna" ma mɔ̀gɔ min kɛgùya, "À kɛra n na', ǒ nà i kɛgùya."
942) "Nìn ye dùnùnìn kelen kan ye, ne tɛ se k'ɔ lakàli."
944) À jɛnìnen bɛ cogo min, à tobilen bɛ tɛn.
946) Danni bɛ fɔlɔ kelen na.
949) Kuma kelen fɔ sɛnɲà tan, à ka fìsa jɛ̀ɛmùsì tan ye.
950) Ditigi bɛ à ka di kasa dɔn.
954) Kɔ̀nɔ bɛɛ ni i sìgìyɔrɔ dɔn.
955) Min bɛ falen kùlu la, ɔ tɛ ɲɛ̀ kɔ̀da la.
956) Mɔ̀gɔ dɔnnen bɛ ni tùlùnin min ye, n'a y'o di, à bɛ kɛ dɔnbaga lafili ye.
957) N'i wolola kà joli min to i fǎ sěn na, à kasa man kan k'i tɔɔrɔ.
958) N'i ye mùsɔkɔ̀rɔ̀nin ye wɔ̀lɔ̀gɛn na, ɔ y'a sɔ̀rɔ à sungurunma dɛ ye dɔ mìnɛ.
959) O ye sìrakwàma ye, à tɛ bɔ à kili kàn.
962) ɲɛ cì o cì, à nɔ̀kɔrɔ tɛ bɔ yɛn.
963) Jinin sɛrɛsɛrɛ bɛɛ n'a tɛ̀mɛ̀sira dɔn.
965) Dɛli ye fɔrɔnto kɛ dumufɛn ye.
968) Sùnɔgɔ nàna fiyentɔ labɛ̀nnɛnkɔrɔ sɔ̀rɔ.
969) Kɔ̀nɔ min y'a kili da sugufyɛ la, kà à tɔrɔ sugufyɛ la kà wuli, ni ɔ taara à sìgi jiri la, mɔ̀gɔ̀ kelen kà taa i jɔ̀ ǒ jùkɔrɔ ko: "haaa !" i kumana, ǹka i ma fɛn fɔ.
972) Ji tɛ à wɔyɔsìràkɔrɔ jɛ̀.
975) N'i ye bɔcìjuru dɔn fìlakwàma na, bɛɛ b'a dɔn k'i ye à dɔn à sàràbaga la.
976) Sàma tɛ bɔnya kungo mà.
977) Tu fìn o fìn, nkɛ̀lɛ̀nnin tɛ fìli à wɔda mà.
978) Su kɔ o kɔ, bolo tɛ fìli da mà.
979) Basa t'a dɔn ko fɛn bɛ bɔ jɛtu la kà à kɔnɔgàn.
981) Cɛ̀nin min ye sǒ dɔn àni sǒ ye cɛ̀nin min fàga, à bɛɛ ye cɛ̀nìn kelen ye.
982) Da min dɛlìla kɛ̀mɛ la, kɛ̀mɛ̀tila t'a lajɛ.
983) Dàn nìn kelen mà: ɔ tɛ mɔriya tiɲɛ.
984) Dɛlìnàko bìlà man di don kelen ɲani ye .
986) Ni mɔ̀gɔ mɛnna nkɔ̀kùbɔ la, à bolo bɛ laban kà fìn.
987) Sani k'i fàden ɲɛɲini, i k'a bìla dɔ̀lɔ̀min na.
994) "À kɛra ne ɲɛna, à kɛra ne la" bɛ mɔ̀gɔ kàlan.
995) Mɔ̀gɔ̀ tɛ kɔ̀jan tìgɛ n'i ma i kɔfilɛ.
996) "An k'ǎn dɔgo ɲɔgɔn na," dunan dɔn, n'o tɛ, an yɛ̀rɛ̀ dàma bɛ ɲɔgɔn dɔn.
998) Cɛ̀kɔ̀rɔ̀ba bɛ fɛnfin jɛnìnen dɔn.
999) "A'ye n bìla Ncǐ fɛ̀ !', ɔ ye tìɲɛ ye, 'A'ye n bìla Ɲàkùrà-Nci fɛ̀ !," ɔ ye dùgùlɛnkan ye.
1000) Bìlàkɔrɔboloko, i b'a bɔ jɔn ta fɛ̀ ?
1001) Cɛ̀kɔ̀rɔ̀ba kà sàn tan kɛ dɔnsɔya la, n'i ma wara fàga, wara ɲuwari koɲuman (i) ka kan kà se ɔ la.
1002) Cɛ̀kɔ̀rɔ̀ba kà sàn tan kɛ dɔnsɔya la, n'i ma wara fàga, warasu ɲukoɲuman, i ka kan ka se à la.
1003) Cɛ̀kɔ̀rɔ̀bàkuma ye surukubo ye, n'a kɔ̀rɔ̀la, à bɛ jɛya.
1004) Cɛ̀kɔ̀rɔ̀bàya sǐ ka ca ni kamalenya ye.
1006) Den min wolola lɛnbùrùsun kɔrɔ k'à lamɔ̀ nsìràsun kɔrɔ, foyi tɛ kùmùko la n'a tɛ min dɔn.
1008) Diɲɛ tɔ̀nɔ bɛ à dɔnbaga dɛ bolo.
1009) Diɲɛ ye kàlànso ye.
1010) Diɲɛ ye sɔ̀gɔ̀màdà caman ye.
1014) Hakilima bɛɛ ye syɛ̀denw la dɔno dɔn.
1015) I y'i den min kɔ̀rɔ̀kɛ sǔ dɔn, ǒ sùdɔnko tɛ i kàmànagàn.
1016) Kà sɛgɛ kɛ dǎ la, hali sa, i ma à ɲɛdɔn dɛ ?
1020) Kɔ̀jalan ka di ni kɔ̌ falen ye, sabu à dùnya hakɛ bɛ dɔn.
1022) Mɔ̀gɔ bɛ kungosogo kinisen dɔn i yɛ̀rɛ ta la.
1023) Mɔ̀gɔ sìgìɲɔ̀gɔ̀nsungurunnin jùkuna ka ŋɛɲɛ i ɲɛna.
1025) Mɔ̀gɔ̀ tɛ mɔ̀gɔ dɔn n'aw ma jɛ̀ ko mà.
1031) "N ma nǐn ɲɔgɔn ye ban" - "I ma mɛn sǐ la."
1032) Ni mùsɔkɔ̀rɔ̀ba ma den wolo, bɔkɛ̀koɲuman, i ka kan kà se ɔ la.
1033) Ni ntinɛnin ko: "Jɛ bɛ bàma ɲɛ kàn," à dɔnbaga sɛbɛ y'a fɔ.
1034) N'i y'a mɛn fitirinin na ko: "Bàla ɲɛdimitɔ dɔn," kàna à sɔ̀sɔ, sabu, dìngɛ̀nnàdɔnfɛn dɔ dɔn.
1036) N'i y'a mɛn joginbagatɔ da ko: "N tɛ se kà tɛ̀mɛ yǎn kàn," min y'a jogin, n'o y'i bìla à nɔ̌ fɛ̀, à na tɛ̀mɛ yǎn kàn.
1037) N'i y'a mɛn: "sùmu-sùmu ka di," fɛnkura kà se.
1040) ɲìntin dilabaga o, à sànbaga o, ù bɛɛ b'a dɔn ko: wǒ b'a la.
1041) ɲɛ tɛ dɔni tà, ǹka à bɛ fɛngirin dɔn.
1042) ŋɔni tɛ bǒ la, ǹka n'i sěn dara à la, i bɛ segelen.
1045) Suruku tɛ fìli dùgu ni tomon mà.
1046) Syɛ̌ ɲiginnen dɔnbaga dɛ bɛ à sàn.
1051) Cɛ̀kɔ̀rɔ̀ba ka fìsa à sɔ̀ngɔ ye.
1053) Bere tɛ ban wɔ o wɔ la, basa tɛ dǒn yɛn.
1055) Fàtɔ tɛ bǒ kɛ naatɔ ka fɔro la nìn kɔ.
1056) Biɲɛ min kìsɛ y'i jɛ̀, à kàlàgansan kàna i sɔ̀rɔ bìlen.
1059) N'i ye yɛ̀lɛ̀njɛgɛ kùn fɔlɔ bɛ̀n ni bere ye, à tɔ̌ bɛ sɛgin.
1061) Kari o kari, i bɛ bùgɔ bɔlɔn kelen min na, kàbi sibiri wula i b'o jàtemìnɛ.
1066) Ni npɔgɔtigi kɔnɔɲɛ fɔlɔ kɛra fìlànin ye, à bɛ denwolo nɛge bɔ à la.
1067) Ni npɔgɔtìgìnin kɔnɔɲɛ fɔlɔ kɛra fìlàninw ye, à bɛ cɛ̀bɔnkɔ̀nɔ̀don nɛge bɔ à la.
1068) Ni yɔrɔ dɔ gɔnìyàra i bolo, i bɛ yɔrɔ sumalen ɲini.
1069) N'i y'a mɛn: "N ma wà kunu ta yɔrɔ la," bì ta dɛ diyara.
1070) Sǎ dɛlìla kà mɔ̀gɔ min cin, ɔ bɛ siran jùrùkisɛ lasaabali ɲɛ.
1072) Warabìlen tɛ wùlù kakala dɔn.
1074) Wara min ye wùluw ye, àni min ma wùluw ye, bɔlìcogo tɛ kelen ye.
1075) Wùlu ka wara gɛnnen, àni à ma min gɛn, kelenw tɛ.
1076) Sɔlɔn kà i sɔ̀rɔ, ɔ ye tìɲɛ ye, ǹka sɔlɔn kɔ̀ntɔn kà i sɔ̀rɔ, ɔ ye i yɛ̀rɛ nɔ̌ ye.
1077) "À ka di" ye tìɲɛ ye, "À bɛ piɲa !," ɔ bɛ nɛ̌ kàn.
1078) " À ka kuna," ɔ ye tìɲɛ ye, ǹka "À bɛ kalakala !," i bɛ k'ɔ lajɛ.
1079) "An kà taa ɲɔgɔn fɛ̀" bɛ nkàlon kɔrɔbɔ.
1080) Kilisi min bɛ mɔ̀gɔ bɔ kɔ̀lɔn kɔnɔ, ɔ bɛ lajɛ jùrùfilen na.
1081) Mɔ̀gɔ̀ tɛ bùgùrìnjɛ dɔn sɛgɛ ye, fɔ n'a kɛra i ɲɛ kàn.
1082) "Nɛ̀gɛ ka gɔni," i tùra à la.
1088) Mɔ̀gɔ̀ tɛ bàn npɔgɔba la n'i m'a dɔn k'a filɛ.
1089) N'i ma "danna" bùgɔ, i tɛ "danna" kɔnɔko dɔn.
1090) N'i y'a mɛn: "Ntɔri ka kuna," i ɲɔnna n'a ye k'à to i da.
1092) N'i ye fiyentɔ kan mɛn ko: "Buntɛni," à y'a cin kɛ̀, à ma à ye.
1093) "Nin jiri suma ka di" - "I sìgìra à kɔrɔ."
1097) N'i y'a mɛn: "An kà taa tugun !," fɔlɔ dɛ diyara.
1098) "N tà kà n fìli !," fɔlɔ diyalen dɔn.
1099) Ni nɔ̀ɲùmànnin ye kɔ̌ tìgɛ, nɔ̀jùgùnin bɛ fɔ ɔ kɔ, ǹka nɔ̀jùgùnin kɔ̀tìgɛ̀nɔ, nɔ̀ɲùmànnin tɛ se kà fɔ ɔ kɔ.
1100) Bì denmisɛnw ye sini mɔ̀gɔ̀kɔ̀rɔ̀baw ye.
1101) Mɔ̀gɔ̀kɔ̀rɔ̀kunkolo tɛ bɔ san fɛ̀ kà cun, ni denmisɛnkunkolo mɛnna fiɲɛ na, à bɛ kɛ mɔ̀gɔ̀kɔ̀rɔ̀kunkolo ye.
1102) Sàfoolo tɛ kɛ sà ye, ǹka ni sàdɛnnin ma sà, à na sàba ɲɔ̀gɔn bɔ.
1106) Cɛ̀kɔ̀rɔ̀bà wolonfìla bɛ mɔ̀gɔ min ni muguji cɛ, ɔ ta ye ɔ la ɲàgàɲimi ye.
1107) Denmisɛnya ye à dànma fǎ ye.
1110) Mɔ̀gɔ bɛ to mɔ̀gɔ̀kɔ̀rɔ̀bàya la ka denmisɛnya lakodɔn, ǹka mɔ̀gɔ̀ tɛ se k'i to denmisɛnya na kà mɔ̀gɔ̀kɔ̀rɔ̀bàya lakodɔn.
1111) Sɛgìn tɛ taama min na, mùsɔkɔ̀rɔ̀ninw ni cɛ̀kɔ̀rɔ̀ninw kà taga ɔ la, an kà dɔɔnin dun yàn.
1112) Sì tɛ kun sǐ la, ǹka barika bɛ kun barika la.
1113) Mɔ̀gɔ̀ tɛ kɛ ntala ye n'i ku ma jɛ.
1114) N'i ye weleweledaci bìla wùlu kàn, i y'a bìla à ɲɛdɔnbaga kàn.
1115) Ni sànga dɔnna fɛn o fɛn na, à bɛ taa di min mà, ɔ ye sǎkɛ̀nɛ ye.
1117) Dikisɛ bɛ wuli ni ncɔ̌n ye.
1122) Nkàlon bɛ da bàkɔrɔ la, sàgàjigi dɛ ye saraka ye.
1124) Nkàlon bɛ da ɲɛ̀ɲɛn na, n'o tɛ fini ye fìri ye.
1125) Wulɛ kɔnɔ ŋanama-ŋanama, ɔ ni ŋànà tɛ kelen ye.
1126) Bɛɛ n'i kàràmɔgɔ.
1127) Dɛgɛbàgà ɲuman bɛ mɔ̀gɔ se ko la.
1128) I ye kungo dɔn cɛ̌ min nɔ̌fɛ̀, kàna i kɛ̀rɛ̀làjiforoko bɔnya ɔ ta ye.
1129) Ko ladege n'a tìgi tɛ kelen ye.
1131) Kùntigi bɛ bɔ wǒ min fɛ̀, tɔ̌w bɛ bɔ ǒ fɛ̀.
1132) Mɔ̀gɔ dɔ bɛ se dosokɔrɔba ka sugunɛkɛ la, à ka worokoloyɛrɛyɛrɛ, i tɛ se ɔ la.
1133) Mɔ̀gɔ̀làdɛgɛla, n'a ma sɛ̀gɛn, à bɛ fìli.
1135) Dɔ̀lɔ̀ tɛ bɔ bɛɛ ka fɔ la.
1136) Hakili bɛ bɔ̀rɛ la, ǹka à bɛ bɔ̀rɛ̀tigi kɛ̀rɛ la.
1141) Kàlan ni kodɔn tɛ kelen ye. 1142) Kili min ka di kili bɛɛ ye, ɔ ye hakili ye.
1143) Mɔ̀gɔ̀ya ye hakili ye.
1145) N'i ma i hakili sìgi, i ka mɔ̀gɔ̀ya tɛ dakala.
1146) Tàasi bɛ yɛlɛ kùntaa jànya.
1147) N'i ye dùgùkolo kɛ i sɛnnàsabara ye, kà sankolo kɛ i kùnnàfugula ye tùma min, i bɛ se k'à fɔ i ye duniya fàamu dɔɔnin.
1152) Cɛ̀kɔ̀rɔ̀ba ka kuma tɛ mɛn dùgu min na, ko tiɲɛlen ka ca.
1156) Cɛ̀kɔ̀rɔ̀ba sinsinbere, ɔ ka fìsa bùlɔnda lankolon ye.
1157) Cɛ̀kɔ̀rɔ̀ba sǎn kɛ̀mɛ à ka bùlon kɔnɔ, denmisɛn bùlon kɛ̀mɛ, ù bɛ se kà bàro kɛ.
1158) Cɛ̀kɔ̀rɔ̀ba ye misɛ̀li ye kà mɔ̀gɔ kala ɲɔgɔn na, ǹka mùsɔkɔ̀rɔ̀ba ye sùrùfe ye min bɛ mɔ̀gɔw tìgɛ kà bɔ ɲɔgɔn na.
1160) Cɛ̀kɔ̀rɔ̀bànin sìgìlen ɲɛ bɛ min na, denmisɛnnin jɔ̀len ɲɛ t'o la.
1161) Den dɔ bɛ wolo fɔlɔ, nka ɔ tɛ kɔ̀rɔ ye.
1162) Denmisɛnnin hakili sìgìlen bɛ mɔ̀gɔ̀kɔ̀rɔ̀ba ka dɛ̀gɛ nɔɔni.
1164) Denmisɛnnin kɛgùyàra cogo o cogo, à jùkuna fìla bɛ à kɔ fɛ̀.
1165) Denmisɛnso sɛnna ka teli, ǹka à tɛ taa yɔrɔ jan.
1167) Dɛ̀gɛ bɛ kùmu mɔ̀gɔ̀kɔ̀rɔ̀minɛn kɔnɔ.
1168) Dùgu mɔ̀gɔ̀kɔ̀rɔ̀baw ye jiribaw ye, n'u bìnna, ɲɔ̀gɔn sɔ̀rɔ̀ man di.
1171) Fɔrɔntɔbɔrɛ banna cogo o cogo, tìsɔta tɛ ban à la.
1173) Mìsìden tɛ jàra dɔn, ǹka à bakɔrɔ y'a dɔn.
1175) Mɔ̀gɔ̀kɔrɔba tɛ taa sugu la, à dàbàli bɛ se yɛn.
1176) Ni kuma ɲagamina, cɛ̀mɔgɔw nà à ɲɛnabɔ.
1180) Dàga bɛɛ ni à gàlàma dɔn.
1181) Jàmàni bɛɛ ni à ka làada dɔn.
1183) Fɔli bɛ yɛ̀lɛ̀ma màsàkɛ ye, ǹka dɔgɔ tɛ yɛ̀lɛ̀ma màsàkɛ ye.
1184) I kununa dùnùkan min na, "N bɛ taa n da" tɛ se 'kà ǒ dùnu bìla.
1185) I wolola k'à sɔ̀rɔ dɔnniya min b'i ka bùlɔnda la, n'i ma ɔ labàto, i kàna à tiɲɛ.
1186) N'i ye bɔ̌ tìgɛ i fǎ bɔ̀tìgɛ̀yɔrɔ la, fɛn tɛ bɔ bɔ̀tu la k'i kaana.
1187) N'i ye bɔ̌ tìgɛ, i kà bɔ̌ tìgɛ i fǎ bɔ̀tigɛ nɔ̌ na, n'o kɛra, bɔ̀kunkurun tɛ i sɔ̀gɔ.
1188) Ni dibi ye à jùbila jɛ̀, à bɛ bìn.
1189) Kokɔrɔ tɛ ko tìɲɛ, kokura bɛ ko tiɲɛ.
1190) Ni dɔnɔkɔ̀rɔ̀nin y'a fàsira bìla, dɔ̀lɛnsyɛn b'a sɔ̀gɔ à kɔgɔ la.
1191) N'i ye i kɛɲɔgɔn sàbara fìli ba kɔ, n'à ma bɛ̀n n'i kɛɲɔgɔn dɔsěn sěn ye, à na bɛ̀n ni dɔ ta ye.
1193) Mɔ̀gɔ min wolola dɔnso la, i wolola saburɔfɛn na. Mɔ̀gɔ min ma wolo dɔnso la, i ma wolo saburɔfɛn na.
1194) Mɔ̀gɔ̀ tɛ kɛ dɔnso ye ni suya t'i la.
1198) Gùndɔjugu bɛ iko sɔgɔkɛnɛ: n'a tɔlìla, à kasa bɛ bɔ.
1199) Jiri min ma turu mɔ̀gɔ ɲɛna, i t'ǒ jùkɔ̀rɔ̀dili dàma dɔn.
1201) "Ne kɔnɔ tɛ i ka fìnìbìlàbara ye."
1203) Mɔ̀gɔ man kan k'i gùndo fɔ i mùso ye, n'o tɛ, don dɔ, à b'i jànfa.
1204) Mɔ̀gɔ n'i kɔnɔ tɛ kɛ̀lɛ.
1205) Ni mɔ̀gɔ ko: à m'a ka gùndo fɔbaga dɔn, à y'a kumayɔrɔ dɛ caya.
1206) Sù tɛ se kà dɔgo à kɔbaga mà.
1207) Hali n'i sìra k'i dɔ̀n e ka so, ni dùgu jɛra, dɔ n'a fɔ ko "i ni dɔ̌n !."
1208) Den bɛ iko bɔgɔ kɛnɛ: n'à jàra bolo min kàn, à bɛ to ɔ bolo kelen kàn .
1209) Denmisɛn ye bɔgɔ kɛnɛ ye, à ka kan kà baara yànni à ka jà.
1210) Jirisun ncininnin bɛ se kà tilen, n'a kùnbàyàra, n'a dùnna, à tɛ se kà tilen.
1211) Mɔ̀gɔ̀ tɛ dosokɔrɔba da turu à bɔkɛ̀kɔ fɔlɔ la.
1212) Mùso ye bɔgɔkɛnɛ ye, n'i y'a mɔ cogo min, à bɛ jǎ tɛn.
1214) "N ba, nìn kɛ n ye !," den tɛ se ko bɛrɛ la.
1215) N'i b'i den bùgɔ jɛgɛjalanɲimi na, n'à bɛ kàsi k'a da sin baji mà, ɔ tɛ jɛgɛjalanɲimi dabilakan ye.
1216) N'i ye ko kɛ sàbaga la, à bɛ sà ni à ye à kɔnɔ, ǹka n'i ye ko kɛ mɔ̀baga la, à bɛ mɔ̀ ni à ye à kɔnɔ.
1217) ɲi tɛ ntɔri da, ǹka mɔ̀gɔ̀ tɛ i bolo dɔn à da.
1219) ŋɔni ni nu bɛ mɔ̀.
1223) Syɛ̀ba jitɔ b'a denw lamɔ̀.
1224) Ci bɛ kɔɲɔmuso ba la min tɛ syɛ̀sìbɔ ye.
1227) Mɔ̀gɔ la den màndi ye i lakari ye.
1229) N ba wolola àni n ba tilara, ɔ tɛ kelen ye.
1230) Na duman bɛɛ jǔ ye ji ye, kɛfɛnw dɛ bɛ ù bɔ ɲɔgɔn na.
1231) N'a fɔra ko: "Mɔ̀gɔ ka di," à sɔgo ko tɛ.
1234) N'a ma fɔ: "Den nìn n'a fǎ bɔlen bɛ', à na fɔ: 'À ni à ba bɔlen dɔn."
1235) Bɔ̀gɔ nɔɔnina ni ji min ye, ɔ tɛ se kà bɔ à la.
1236) Kɛ̀lɛ diyabaga caman fǎ ye dɔnso ye.
1238) Kɔ̀nɔ̀den bɛ kɔ̀nɔ̀kɔrɔ kan fɔ.
1240) Mɔ̀gɔ̀jugu fìla den, à tɛ ɲɛ̀ juguya kɔ.
1244) Sɔden ye à ba ye.
1246) Den tɛ mɔ̀gɔ̀ kelen ta ye.
1247) Kuma fìla bɛ den min tulo la, ɔ tɛ se kà sira ɲuman tà.
1248) Mùso k'à fɔ den mà: "I sìgi yàn," ni fǎ b'a ɲɛnabɔ, ɔ tɛ taga kɛ̀lɛ fɛ̀.
1249) Kuma ye syɛ̀bàsi ye, mɔ̀gɔ b'a sɔ̀rɔ ɲɔgɔn fɛ̀.
1250) A y'a sàalo à fǎ bɔɔnsi la k'à mìn à ba sinji la.
1252) Denmusonin tulo fìla y'a ba ta ye.
1253) Jiriju jɛ̀ngɛ̀nnen, n'i ye jirisyɛn turu à kɛ̀rɛ fɛ̀, à ni jɛ̀ngɛ̀nni bɛ wuli.
1254) Kàmi b'a ɲɛmɔgɔ tɔ̌n filɛ.
1255) Kàmi bɛ à ɲɛmɔgɔ tɔ̌n filɛ, ǹka nɛ̀gɛ̀da bɛ min na, ǒ sɛn t'a la.
1256) Mɔ̀gɔ̀ lànkolon den làfìyàlen bɛ, sabu kùnko t'a fǎ da la.
1257) Mùso nànkàràba den tɛ kolo kari.
1260) Mùso ɲàlen den tɛ tiɲɛ, ǹka i kà bɔ fà sɛbɛ la dɛ !
1261) Mùsɔkolon den ye ntɔri ye, n'i y'à gɔsi, à bɛ ɲɛgɛnɛ kɛ.
1262) Mùsɔlànkolon den ye kɔ̀tùgùkaara dɛ ye, ni ntinɛnin gɔsìra à la, à bɛ bɔ kà bìn.
1263) Mùsɔlànkolon b'a den bìla kɔfɛ̀.
1265) Ni dùgùtigi tɔgɔ kɛra "N fǎ foroko," dùgùdenw bɛɛ nà bɔ̀rɛ̀ba kala.
1268) N'i ye fɛn min mɛn baladen na, i b'a sɔ̀rɔ à bɔra balaba da.
1269) Ni syɛ̀nin ma "kosu" mɛn, à na "paro" mɛn.
1271) Ni tulogeren ma san kulukan mɛn, ni sanji bìnna, à n'o ye.
1272) Mɔ̀gɔ bɛɛ tɛ gɛɲɛ bɔ̀rɛ̀làma dɔn, n'a ma bɔ kà jìra i la.
1273) N'i ma sǔw bùgɔ, ɲɛnamaw tɛ siran i ɲɛ.
1274) Wùlu fànìna, à kilisi duman ye bere ye.
1276) Kàrìsa den ni sǎ bɛ kà sì bon kelen kɔnɔ, sǎ tɛ sà ye, den tɛ den ye.
1279) Mɔ̀gɔ bɛ kɔ̌ mɔ̀ cɛ̌ min ye, ni ɔ ko: "Bàma bɛ ji la," ni i tɛ fɛn wɛrɛ ɲini, i ka kan kà bɔ ji la.
1281) N'i ye i gan ji kùnna, ɔ tɛ mìnnɔgɔ bɔ i la, fɔ n'i jìgìnna kà ji mìn.
1282) Syɛ̌ bìla sansara kɔnɔ, ɔ bɛ syɛ̀tigi mà, ǹka i ku tilen, ɔ bɛ syɛ̌ yɛ̀rɛ mà.
1283) "À filɛ !
1284) I k'i sàgon cɛ̀kɔ̀rɔ̀ba bǒ la, ɔ ka fìsa k'i sàgon à kumakan na.
1285) Mɔ̀gɔ b'i pan cɛ̀kɔ̀rɔ̀bàbo la, ǹka n'i y'i pan à kumakan na, i nà ǒ ncɔ̌n bɔ i yɛ̀rɛ la.
1286) Jɔ̀nnin kùnnàndi ni jɔ̀nnin kùnnàngo, à bɛɛ laadibaga ye laadikan kelen ye, ǹka min y'a ta mɛn, à bɛ kɛ jɔ̀nnin kùnnàndi ye.
1287) Tulo kùnnàndi bɛ laadilikan mɛn.
1288) Ni bàna ye mɔ̀gɔ sɔ̀rɔ, à ka kan k'i to balofɛn latìgɛ̀len dɔrɔn na.
1289) N'i ma mɔ̀gɔw ka laadilikan mɛn, n'i sera yɛ̀rɛ̀-làadì-kulunin na, i bɛ jɔ̌ yɛn.
1291) N'i ɲɛkɔnɔ kàsìra, n'i ma i jɔ̀, n'i taara, ǒ nà kɛ e kɔkɔnɔ ye.
1292) N'i sɔ̀mina k'i bɛ ɲɛnamini, ɔ fura ye sɔnsɔrɔli ye.
1294) ɲɛ o ɲɛ tɛnà ɲɛ̀, à fɛnjugu bìlen ka ca.
1295) Sànyɛ̀lɛ̀màdon tɛ don gansan ye.
1297) Sìbàntɔ tulo tɛ laadilikan na.
1298) "Mɔriw, n'aw taara aw ka àlìjɛnɛ na, aw tasumatala kàna se an fɛ̀ ."
n kà dɔ fàra à kàn." 1300) Syɔ̌ bɛ dàga fara, i bɛ dɔ kɔ k'à kɛ à kàn !
1301) Mɔ̀gɔ min b'a fɔ k'i kà sǒ kɔngɔtɔ sàn, ɔ t'i dɛ̀mɛ k'à balo.
1306) ɲɔ̌ turulen bɛ wɔ̀lɔ sɔ̀mi.
1309) Fɔ ye fìla ye, kuma min bɛ fɔ i ɲɛna, àni kuma min bɛ fɔ i kɔfɛ̀.
1310) Kuma min ka di mɔ̀gɔ tulo la, ɔ fɔ ko caman ka di i ye.
1311) Mɔ̀gɔ bɛ fɔ bìlàkùnkɛ koɲuman na.
1312) Sǔ bɛ tànu.
1313) E tànùdon, ɔ bɛɛ tɛ don ɲuman ye.
1314) Mùsɔkɔ̀rɔ̀nìndɔn min tɔ̌ ye sini ye, mɔ̀gɔ kàna i bakɔrɔnin tànu ɔ la tìlɛ kelen bɔlen à la.
1315) N'à diyara jɛli min na, ɔ bɛ i kɛ Kuyate ye.
1316) Ntɔri bɛ wele "Bàgàyɔgɔ" yɔrɔ min, à b'i bùgun yɛn.
1317) Tɛgɛrɛ bɛ diya dɔ̀nkɛ̀la kùn yɔrɔ min, à b'i jùkuna sin yěn fɛ̀.
1320) Tànu-jùru-la tɛ dɔn mɔ̀gɔ la.
1321) Wùlùsu bɛ wùlu farinya.
1322) Bànɔnɔ bɛ diya mɔ̀gɔ dɔ da, n'i m'a fɔ bàkɔ̀rɔ̀nin mà: "N bɛɛnkɛ."
1323) Bɔnya ka di fɛn bɛɛ ye fɔ n'a ye kàya jɛ̀.
1324) Denmisɛnnin tànù-kojugu bɛ à faɲa.
1325) Mɔ̀gɔ̀ tɛ ntɔri ka panni bɛɛ kɛ tɛgɛrɛfɔ ye, bawɔ à taamacogo dɔn.
1326) Ni fǎ y'a fɔ à den mà: "Sàma, sàma !," à bɛ jiri fɔlɔ min kari, ɔ bɛ jìgin à yɛ̀rɛ kàn.
1328) N'i y'i den tɔgɔ da: "Sɛ̀mɛ," à mɛn o mɛn, à na sɛ̀mɛ i la. 1329) N'i y'i den wele ko: "Bàbà kumandan," à bɛ nisɔngɔ mìnɛ i fɔlɔ la.
1330) N'i bɛ suruku dɔn màsàya la, e k'à to à dɔnbaga kà bɔ à kɔrɔ.
1331) Tànù tɛ kun ɲinɛ kurunba la.
1333) Dɔnni ye kɔ̀lɔn ye, dàn tɛ min na.
1334) Mɔ̀gɔ kodɔn bɛ, ǹka i kobɛɛdɔn tɛ.
1335) Dɔw ye du dɔn, ù tɛ du-dà-du dɔn.
1336) Kɔnkɔnnin bɛ ji dɔn, ǹka naji nì t'a la.
1337) Mɔ̀gɔ̀ tɛ se hakili dǎn na.
1338) Dunan b'a taadon dɔn, i tɛ i sɛgìndon dɔn.
1339) Sàmìya dɔnni min bɛ bàninkɔ̀nɔ na, n'a y'a sɔ̀rɔ à bɛ ɲɔ̌ ɲɛ̌ tɛn, ɲɔ̌ tùn na falen san fɛ̀.
1341) Sɛgìkɔ̀rɔ̀ntugan ɲɛ bɛ min na, filenkɔrɔntugan tɛ ɔ ye.
1342) Hakili ye jɔ̌n ye: à bɛ mɔ̀gɔ bìla i kɛɲɛko kàn.
1344) Wɔ̀lɔ̀sɔ bɔ̀rɔ̀làma, mɔ̀gɔ̀ tɛ ɔ sidɔn, ǹka fɛn dɔ kùrùlen bɛ bɔ̀rɛ kɔnɔ, i b'o dɔn.
1346) "Ne t'a si dɔn," ɔ ye bàna ye.
1347) Kàlànbàlìya ye dìbi ye.
1348) Fiyen tɛ misɛ̀li tɔ̀mɔ.
1349) Fiyentɔ fìlà tɛ se kà ɲɔgɔn bere-minɛ. 1350) Kodɔnna sɛ̀gɛ̀nnen, kodɔnbali fɛrɛlen.
1357) Dunan ɲɛkili bɔnyàna cogo o cogo, dùgùlɛnfiyen ye dùgu dɔn n'a ye.
1358) Hali ni dunankɛ ɲɛ bɛ bolokuru bɔ, dùgùlen fiyen ka ɲì à ye.
1359) Dunan ɲɛkili ka bɔn, ǹka à ɲɛ tɛ bɛrɛ la.
1363) N'i ko dunan mà: à ka fɔrɔba mìsìsogo tila, à bɛ fulafuru di dùgùtigi mà.
1365) Jirikurun mɛn o mɛn ji la, à tɛ kɛ bàma ye.
1367) Barika min bɛ sàma na, ǒ ɲɔ̀gɔn nalon fana b'a la.
1368) Bàna bɛɛ fura bɛ sɔ̀rɔ fɔ nalonmaya.
1369) Nalon ye bànà ye, mɔ̀gɔ̀ si t'a fɔ: 'Kà nɔ̀gɔ̀ya kɛ !'.
1370) Nalonman ko ka di bɛɛ ye, ǹka mɔ̀gɔ̀ si t'a fɛ̀ à ka bɔ i denw na.
1371) Nalonman ye dùgu fàama dɔ ye.
1374) I tɛ se kà sàgàdenw gɛn-gɛn !.
1375) Kàrìsa bɛ sɔ̀n k'i ɲɛtugu diden dɔ la.
1377) "N tɛ ji mìn nu fɛ̀ !." 1378) Nalonman bɛ se kà surukubo tà, k'o ye sɛ̀ngɛrɛn ye.
1380) Nalonman ka jùru tɛ ban denjugu la.
1382) Nalonman tɛ nkàlon tìgɛ, barisa à tɛ se à yɛ̀lɛ̀màko la.
1384) N'i ko nalonman ye: "An k'an kàlà-là-fili !," à b'a ta kɛ kùnfɛ̀taa ye.
1385) N'i ko nalonman ye ko: "Sini ye kɛ̀lɛ ye," à bolo kùmùlen bɛ sì.
1386) N'i ma nalonman bùgɔ à kɔnɔ na, à tɛ kɛgùya.
1387) Sɔ tɛ kɛ jùga ye kà yɛ̀lɛ̀nbaga kɛ jùga ye.
1388) Taayɔrɔ si tɛ mɔ̀gɔ̀sɛbɛ la kà mɔ̀gɔ̀kunntan dàn.
1389) Tɔ̌w bɛ tǒ la, i yɛ̀rɛ bɛ na na'.
1390) Kà ji kɛ kɔlon kɔnɔ, k'à sùsu, ɔ ye nalonmaya dǎn ye.
1391) Miiribali tɛ tàasìbali ba nɛni.
1392) Nalonman jùkɔ̀rɔ̀filɛ ye tìɲɛ ye, "N bɛ taa n somɔgɔw wele," à n'a yɛ̀rɛ ladɔn.
1393) Tìɲɛ ye nalonman filɛli ye, ǹka "N bɛ taa n somɔgɔw wele kà nà à lajɛ," i na nà à sɔ̀rɔ: à taara.
1394) Tìɲɛ ye nalon ye, ǹka n tɛ n ba dɔn mùsow tɔ̌w la, ne t'o la.
1396) À bɛ ɲɛ-kelen ɲɛna ko diɲɛ ye fànkɛlɛnma ye.
1404) À bɛ dɛgɛ-dɛgɛlìkɛ̀la ɲɛna ko: à kùnkolo tɛ à yɔrɔ dɔ ye.
1406) Mɔ̀gɔ b'i yɛ̀rɛ dɔn, Ala b'i dɔn i ye.
1408) N'i ni kunatɔ jɛ̀ra fìri la, n'a y'a dun k'i ta bìla, kàna jɔ̀n à la ko à ka dɔgɔ, à gerennen dɔn.
1414) Cɛ̀kɔ̀rɔ̀ba bɔɔnsì janmanjanba ye kɔ̀lɔ̀si ye, ǹka à tɛ i kɛ mɔri ye.
1419) Jàkuma ni waranìnkalan bɔlen bɛ, ǹka à den tɛ.
1420) Jugunin bɔlen bɛ bàla fɛ̀, ǹka à den tɛ.
1421) Jugunin turulen t'a jogo ye, ni i ye i sɛn da à kàn, i b'a latugu.
1424) Kamalen cɛsiri koɲuman bɛɛ tɛ kɛ̀lɛ̀cɛ ye.
1426) Kɔ̀lɔn jǔ ka jɛ, ǹka ji t'a kɔnɔ.
1427) "Kùlùsi bɛ n jǔ la" tɛ cɛ̀ya ye.
1429) Mɔ̀gɔ bɛ jɔ̀n tunin dɔ la, i sìrìfu bɛ bɔ à la.
1430) Mɔ̀gɔ dɔ bɛ kàsi la nkabanin kɔrɔ, aw ko: ɔ bɛ nkaba mɔ̀ dun na.
1431) Mɔ̀gɔ ka ca du kɔnɔ, à bɛɛ tɛ duden ye.
1432) Ni mɔ̀gɔ̀ tɛ npye dɔn, bàga bɛ kɛ à sabu ye.
1433) Ni sijɛ tùn bɛ mɔ̀gɔ kɛ kɔ̀rɔ ye, ɲɔ̀gɔ̀ntuma mɔ̀gɔ̀ tɛ sàgàsogo dun.
1435) N'i ye filennin fogonnen ye ji kàn, n'a jǔ sɔ̀gɔ̀len tɛ, à da cìlen.
1436) "Nǐn mùso cɛ̀ ka ɲì, sɔ̀n t'a la" - "Mùso cɛ̌ ɲìnìnka fɔlɔ dɛ !."
1437) Nɔɔnsi tɛ taa kɛ̀lɛ la, kɔnkɔrɔbanfula bɛ jɔn kǔn na ?
1438) Ni nukala tùn ye cɛ̀ɲɛ ye, nɔɔnsi tùn bɛ danfɛn bɛɛ dàn.
1439) Nsìra jǔ ka nùgu, ǹka à den ka ŋɛɲɛ.
1440) ɲi jɛ o jɛ, jɔli bɛ à jùkɔrɔ.
1442) Sǎ kùrùlen tɛ à sàlen ye.
n'a ma kɛ à dɔ ye, à nà kɛ à bɔɲɔɔnko ye.
1445) Teenta bɛ kɔ̌ kùnna, kɔ̀tigi tɛ à ye.
1446) ɲɛ tɛ kɔ̀gɔ̀màna dɔn, ǹka tulu bɛ min kùnna, à b'o dɔn.
1448) Mɔ̀gɔ bɛ siga i yɛ̀rɛ sɔ̌n na.
1449) Fàràfin o, fàràjɛ o, mɔ̀gɔ̀ si tɛ fìli koɲuman na.
1451) Mɔ̀gɔ bɛ sàrìya tìgɛ Ala bɔnya fɛ̀.
1452) À kɛra n ɲɛna mùgu dɔn, n t'a dɔn kolokari dɔn'.
à y'a sɔ̀rɔ à yɛ̀rɛ ye fiɲɛ tiɲɛbaga ye.
1461) N'i ko: "Sàma ka bɔn" - "à bɛ taama dùgùkolo min kàn don ?."
1464) Bɛɛ n'i kɔnɔ dɔn.
1468) Dɔ ka "Fanta" ye dɔ ka "Ba Fanta" ye.
<h> <c> pɛre Charles Bailleul - SAGESSE BAMBARA - Proverbes et sentences - 2. L'HOMME ET SON ÊTRE - C. DE L'ACTIVITÉ</c> </h> 1470) Denmisɛn tɛ se ga kùnna, cɛ̀kɔ̀rɔ̀ba tɛ se (kà) dɔn kulukulu kɔnɔ: denmisɛn n'a ɲɛ̀ci, cɛ̀kɔ̀rɔ̀ba n'a ɲɛ̀ci.
1471) Ton bɛ fɛn ɲɛ̀, bɔ̀rɛ yɛ̀rɛ bɛ fɛn ɲɛ̀.
1472) Dùgùtìlàmàkasi bɛ̀nnen dɔnɔkɔ̀rɔ̀nin mà.
1473) Jɛ ka ɲì sàga la bǎ ye.
1474) Jìgìɲɔ ɲɔ̀ntan, ɔ ye kaara ye.
1478) Ntɔnkùnbaw bɛɛ ni jɔ̀yɔrɔ dɔn fɔro kɔnɔ.
1479) Mɔri bɛɛ n'a jɔ̀yɔrɔ dɔn mìsiri la.
1481) Ni bǎ kàsìra dunan na, dosokɔrɔ ta kɛra kùnnàsuli ye fàso kɔnɔ.
1482) N'i y'a mɛn: "Jìgìɲɛ," ɲɔ̌ bɛ min kɔnɔ ko dɔn.
1483) Nùmu tolen fanda la, à tora à toyɔrɔ la.
1484) ɲaamu nàna kɔ̀gɔ̀jago kɛ, à ma nà jùkuna yaala dɛ !
1485) ɲɛ̀ci tɛ nukala la, ɲɛdenw kàna ɲɔgɔn ye kɔ.
1486) Sani mìsi kà barikada kungo ye, à ka kan kà dùgàwu kɛ: 'Ala kà sanji caman nà !
' 1487) Wùlu bìlàkun ye kàsi ye, à ko k'a kǔn b'a dimi.
1488) À kà to nkɔ̀lɛ la ka fìsa à labɔbaga ye.
1490) Mɔ̀gɔ̀ tɛ sàya jɔ̀rɔ, kà tɔli jɔ̀rɔ.
1491) N'i y'a mɛn: "N bɛ taa n bɛɛnna ka bǎw gɛn," mɔ̀gɔ sɔ̀rɔ̀len bɛ kà bìla i fàso taw nɔ̌ fɛ̀.
1492) Baara dɛ bɛ mɔ̀gɔ nàfa.
1493) Fula dànbe ye nɔnɔ ye.
1494) Baara dɛ ye nàarɛ ye.
1495) Bolo bɛ kɔ̀gɔ kɛ mugu ye.
1500) Bin ko "Ala ye ɲɔ̌ kàlìfa à mà, ni min sera k'i pan bin sǔ la, ɔ bɛ ɲɔ̌ sɔ̀rɔ, ni min ma se k'i pan bin sǔ la, ɔ tɛ ɲɔ̌ sɔ̀rɔ."
1501) Bolo min ye sǐ dɔn mɔ̌ na, ǒ dɛ bɛ à bɔ.
1502) Ni mɔ̀gɔ ye kɔ̌ min sɔli, i b'o jɛgɛ mìnɛ.
1503) Min bɛ bàma fàga, ɔ b'a kusa tà.
1504) Bɔnnɔ bɛ na diya. 1505) Den wolobaga bɛ, à tɔ̀nɔ dunbaga bɛ.
1506) Denmisɛn min bɛ sɔli kà dɔn sàgàsuli kɔnɔ, ɔ ni sàgàdɛnsu bɛ bɔ.
1508) E ma bìn ni min ye, i tɛ wuli n'o ye.
1510) Kà taa balo ɲini yɔrɔjan na, ɔ ka fìsa kà taa à sàn yɔrɔsurun na.
1511) Jàkùmànin ka ɲinɛminɛ tɔ̀nɔ bɛ à yɛ̀rɛ ye.
1512) Mɔ̀gɔ̀ tɛ nɛ̀rɛ̀kolokolo da suma bɔ, fɔ k'à nɛnɛ.
1516) Kungo ka di mɔ̀gɔ dɔ la, so man di i la, so ka di mɔ̀gɔ dɔ la, kungo man di i la.
1518) Làɲini ka kɔ̀rɔ làtigɛ ye.
1519) ɲinini ye kɔ̀rɔ ye, kà nà ni wari ye, ɔ ye dɔgɔnin ye.
1520) Mɔ̀gɔ bɛɛ sàgo dɔn i la den tɔgɔ dalen kà balo, n'i y'a ye à ma balo, ɔ farala Ala la.
1521) Mɔ̀gɔ min bɛ sɛ̀nɛ kɛ tìle la, ɔ bɛ dumuni kɛ suma na.
1522) Mɔ̀gɔ min tɛ kɛ̀mɛ̀ duuru sɔ̀rɔ mɔriya la, ǒ tìgi man kan kà bà kelen dɔn kɔ̀lɔ̀si la.
1523) Mɔ̀gɔ̀ tɛ i ka jiri dànnen bɛɛ den dun. mɔ̀gɔ yɛ̀rɛ tɛ i ka jiri dànnen den bɛɛ dun.
1524) Ni cɛsiri tun bɛ fɛn ɲɛ̀ mɔ̀gɔ ye, ɲɔ̀gɔ̀ntuma dunukàlan ye diɲɛ màra.
1525) Mɔ̀gɔ̀ tɛ jùlàya diya dɔn bùlɔn kelen kɔnɔ.
1526) "N bɛ taa n da," ɔ tɛ dɔgo sotigi la.
1527) Ni cikɛla ye jìgìɲɛ dila, ɲɔ̌ dɔ bɛ kɛ à la.
1530) Wara min b'i màgan su fɛ̀, ni dùgu jɛra, ɔ bɛ bǒ sima kɛ.
1531) Yaala bɛ wùlu bɔ kolokuru kàn.
1532) Fiyen bɛ dɔ̌n kɛ n'a sàra ye.
1533) Mɔ̀gɔ̀ si tɛ di bɔ n'a m'a bolo lanɔ.
1534) "N ma fɛn sɔ̀rɔ n fǎ ciyɛn na, ǹka n tɛ kɛ à tilabaga ye."
1537) Fɛn min nàna ɲaansa-ɲaansa k'à bìla ɲasawu ! ǒ nàkan man di, à bìlàkan man di.
1538) Kilisi min daminɛ ye miisi-miisi ye, ɔ laban ye maasa-maasa ye.
1539) Mɔ̀gɔ man kan kà sǔ dɔn k'à sěn to kɛnɛ mà.
1542) Ni jɔ̀nkɛ fara, à bɛ mɔnɛ bɔ.
1543) Nɔ̀nkɔn fànga bɛ bɔ kɔnɔwolo la.
1544) Cikɛla, n'i ye cikɛ sɛ̀gɛn bɛɛ filɛ, mɔ̀gɔ̀ tɛ ɲɔ̌ dun i fɛ̀.
1545) Dumuni mǎ ka di ci ye.
1546) Jɛli tɛ màlo, à ten bɛ wɔ̀si.
1547) Cɛ̀kolon dìngɛ̀nsoni ka jugu, cɛ̀kisɛ bɛ bɔ à kɔnɔ.
1549) ɲɛsuma bɛ sɛ̀gɛn kɔnɔ.
1552) Ni tobilikɛla m'a kɛ kà ɲɛ̀, à b'a yɛ̀rɛ jɛ̀ dùba la.
1553) Sàra bɛ gɛse da, fɔli b'a nùgu.
1555) Den kelen nàfàma, ɔ ka fìsa sofaɲamakolon ye.
1557) Kɔnɔgan fura ye "sɛ̀bɛ̀kɛ" àni "hakili-to-n-yɛ̀rɛ̀-la" ye.
1559) N'a tùn y'a sɔ̀rɔ sɔli-kà-wuli tùn bɛ mɔ̀gɔ dɔn da la, ɲɔ̀gɔ̀ntuma wùlu ye diɲɛ màra.
1561) Mɔ̀gɔ min kununa i ɲɛ sɔ̀gɔ̀ma fɛ̀, i tɛ kun ǒ tìgi la ɲɛkɔmi na bìlen.
1562) Ni sɔli-kà-wuli tùn bɛ mɔ̀gɔ kɛ fɛn ye, mìsìrìwɛlɛlɛla tùn nà kɛ fɛn ye.
1563) Dunukàlan ko: "An ka dakan bɛ sɔ̀rɔ an ka timinandiya n'an ka cɛsiri dɛ la, n'a y'o jɛ̀, fura wɛrɛ si tɛ sɛ̀gɛn na nìn kɔ, ǒ dɛ y'a to: ne dunukàlan, ne cɛ sìrìlen bɛ sanga ni waati bɛɛ, ǹka nìnnu ko: ne tɛre man ɲì ɔ bɛɛ la, bari ne cɛ sìrìlen bɛ n kelen dɛ ye."
1564) Mɔ̀gɔ minnu ɲɛji ka dɔgɔ, ɔlu bɛ sǔ kàsi joona.
1565) Ni i fàdɛnkɛw y'i kɔniya, dàbàkala kɛ i teri ye.
1566) N'i y'a mɛn: "Mùso bɛ ɲagaliba kɛ," à cɛ̌ farinyana.
1567) Ni sàma ye mɔ̀gɔ min gɛn, i se ye bɔli ye.
1571) Den kàsìkun ye sinko ye, ni sin dir'a mà, à bɛ i mǎntɔ̀.
1572) Mɔ̀gɔ dɔnkun ye biɲɛ na, à kà kan i la ye.
1574) Foyi kɔrɔntan tɛ.
1575) Mɔ̀gɔ nàkun ka fìsa n'i yɛ̀rɛ ye.
1578) "N bɛ taa n kǔn fɛ̀," i ɲɛ bɛ i taayɔrɔ la.
1579) Ni i ka sɔ̀rɔ bɛ kɔ̀lɔ̀nkɔ̀nɔ̀bin na, Ala kà à latìgɛ i ye ! ' 1580) N'i ye nalonman kɛlen ye kà à ka jɛgɛ fìli ji la, à kùnbɛ̀nyɔrɔ bɛ à kɔnɔ.
1582) Sɔ̀gɔ̀sɔgɔ la bɔ̀nɛ tɛ, n'i m'a tu, i n'à kùnu.
1583) Mɔ̀gɔ tɛ kɔ̀nɔ̀ kɔnɔma dɔn, ǹka n'i y'a ye ɲàga dɔnni na, i nà à dɔn.
1585) "N dɔnna, n ma fɛn tà," dɔnbàlìya ka fìsa ɔ ye.
1587) N'i ye sirakandala kan mɛn ko: "Mɔ̀gɔ kàna yɛ̀lɛn n kàn," à datuma na, ɔ tɛ tàn à kɔnɔ.
1589) Cɛ̀kɔ̀rɔ̀ba ka dɔ̀nkɛ tɛ kùn ye, ǹka à ka sɔnsoro-kà-wuli, i ɲɛ bɔ'n bɛ mùsɔkɔ̀rɔ̀ba dɔ fɛ̀.
1591) "I ni su" ye tìɲɛ ye, "I ni dùgùtila," i nà i nàkun fɔ.
1593) Mɔ̀gɔ̀ tɛ tùgu mɔ̀gɔ la gansan, mɔ̀gɔ̀ tɛ fara mɔ̀gɔ la gansan.
1594) Nɛ̀ tɛ balan bolokɔni fùràncɛ la gansan.
1595) N'i ye dimɔgɔw nɔrɔlen ye yɔrɔ min na, suma bɛ yɛn.
1596) Mɔ̀gɔ dɔnkun ye suya la, tɛ̀mɛ kà kɛ i bakɔrɔnin na ye.
1597) Mɔ̀gɔ dɔnkun ye suya rɔ, myɛ̌ kà bɔ i la ye.
1599) Mɔ̀gɔ̀ tɛ diya to i ni bùlɔnda cɛ, kà kogo tà.
1601) "N ye n biri, tɛ̀mɛ kɛra n na" - "Tɛ̀mɛ kɛra dɔ wɛrɛ nɔ̌fɛ̀."
1602) Nàma ka kàsi bɛɛ tɛ kɔngɔko kàsi ye.
1603) N'i ye kɛ̀yɛ̀tɔ bɔlen ye dɔ̌n na, à diminen dɔn.
1606) Mɔ̀gɔ dɔnkun ye jàhanama la, nɛnɛ kà bɔ i la ye.
1607) ɲinɛ màgo bɛ se n'a ye dàgàkɔlɔnda la.
1612) N'i ye nɛ̌ ye bolokɔni fùràncɛ la, ni tulu tɛ yɛn, kɔ̀gɔ bɛ yɛn.
1615) "Nìn ka di, nìn ka go" - Byɛlɛ fìla sìgìra i kɔrɔ.
1616) "Nìn ka di, nìn ka go" - Mìnɛn fìla bɛ i kɔrɔ.
1617) "N kɔ̀rɔ̀muso y'a suma n kùn" - "Paanin ɲɛ̀na i yɛ̀rɛ ɲɛna." 1618) N'i ye dɔni min ye kɔ̀mɔ̀suruku kùn, à yɛ̀rɛ ka dɔni ɲininen dɔn.
1620) Wara min ko: "N kǔn ka cì," ɲàmà t'o la.
1621) Don dɔ kùnkurun ka fìsa don dɔ jànmànjan ye.
1623) Ò ma bɔ Npɛ̀nɛ ye kà surɔdɔgɔ jɔ̀.
1625) Mɔ̀gɔ̀ si tɛ dàga sìgi à da kàn.
1627) Sɔmùsɔkɔrɔ kolobaga, i sɔfàgàla dɔn.
1628) Tɔ̀nɔ fìla tɛ sɔ̀rɔ syɛ̀fàn kelen kɔnɔ.
1630) Mɔ̀gɔ̀ tɛ se kà danan den dun k'à dùgùrɔ̀ku dun.
1631) Bàkɔ̀rɔ̀nin ka kalalikɛfɛ̀n, sǎn sàba kalalikɛminɛn kɔnɔ, n'i ye ɔ bɔ bàkɔ̀rɔ̀nin sǐ la, à tɔ̀ tɛ to.
1634) Dosokɔrɔba tɛ gàɲɛ fìla fa, ǹka à bɛ kelen fa.
1635) I tɛ se kà ɲinɛ ɲimi àni kà ɲinɛku ɲimi.
1636) I ye kàlàma kǔn fìla dɔn bǒ la.
1637) Mɔ̀gɔ̀ tɛ se kà taa kà i yɛ̀rɛ dàn.
1639) N'a fɔra: "Ko tɛ ko sà," san bɛ nakɔ sɔnni sà.
1642) Jàkuma ye kogo dɔn, ɔ ye tìɲɛ ye, à kà soforo dàn, ni wùlu t'a nɔ̌fɛ̀, mɔ̀gɔ b'a nɔ̌fɛ̀.
1643) Kùlùsi ɲɛkun bɛ foron kà baara kɛ, ǹka min b'a ta kɔkun foron, wǒ bɛ ɔ la.
1648) N'i ye kɔɔrokàara ye jiri sanfɛ̀, i b'a sɔ̀rɔ: hɛrɛ tɛ dùgu mà.
1650) K'i bolo da i ten na kà koɲuman màfilɛ, à fɔlen k'i kàna se yɛn.
1655) Surɔwɔlɔ, n'i y'a wulilen ye, i b'a sɔrɔ: à bɛ bɔli fɛn dɔ ɲɛ.
1657) Mɔ̀gɔ diyanyetɔ tɛ i bɔbara jìra i buran na.
1658) Mɔ̀gɔ̀ t'i to i diya k'i jǔ jìra i buran na.
1659) Mɔ̀gɔ̀ t'i to i diya k'i jǔ jìra i den na.
1662) ɲaamu kǔn bɔra kɔ̀lɔn kɔnɔ, foyi ma kɛ ban.
1663) ɲinɛ fɔlɔ dɔnnen dìngɛn na, ɔ ku tɛ to dìngɛn da la.
1664) ɲinɛ fɔlɔ bɔlen ye ɲinɛ ye, à tɔ̌w bɛɛ ye: "Dɔ bɔra" ye.
1665) Ni kilisi min daminɛ kɛra "I ku kɔrɔtà" ye, ɔ laban ye ku kari ye.
1666) I jùjɔn ma ɲɛ̀, i laban ka fìsa n'a ye.
1670) Wuli koɲuman bɛ nà ni sùgo kùnnàkali ye.
1673) Ni dɔ̌n bɔra sìnin kɔrɔ, à bi taa jalanin kɔrɔ.
1676) "Ne ye n na so datugu, ani n tɛ dɔn à la tun," ɔ tɛ kelen ye.
1677) Sɔlɔ tɛ ɲɔ̌ tìgɛ n'a ma sìgi jiri la.
1678) Den tɛ se kà taama, n'a ma ŋunuma.
1680) N'i màgo bɛ fula la, i b'a sɛgɛrɛ à ka wɛ̀rɛ la.
1687) Kɔrɔfɔ bùlɔnnin bɛ, à bùlɔnba bɛ.
1689) Nɛ̀gɛ̀juru ka mìsɛn, ǹka à tìgɛ̀yɔrɔ ye fanda ye.
1693) Ni den ma se ba-la-fara ye, à man kan kà bɔ̀ɔsi à la.
1694) Ni fini kǔn jɛra, à sera kànni mà.
1695) Ni sanu y'a dɔntuma tɛ̀mɛ, nsìra ka fìsa ɔ ye.
1699) Basa b'a mìn syɛ̌ fɛ̀.
1700) Bǐ ye bǐ ye, sini ye ɔ lakali ye.
1703) Kà filen sìgi san tìgɛ̀len kɔ, ji tɛ kɛ à kɔnɔ.
1704) Cɛ̌ fiyentɔ kan bɛ ko: "An bɛ bonni kɛ bì," à kɔrɔ ye k'a bɛ kabakuru cɛ la.
1705) Cɛ̀kɔ̀rɔ̀ba tɛ tulon min laban, kàbini à sɛnɲɛ fɔlɔ, i ta kɛ kɛ̀lɛ ye.
1706) Dɔnso mɔsɔnnen jiri la kà sɔgo mǎkɔ̀nɔ.
1707) Dùgu ka di tùma min, ɔ ye fiyen dɔkɛtuma ye.
1709) ɲi ka jɛ tùma min, ɔ ye à nkàsàkìtuma ye.
1710) I tɛ ɲɛ̀ bǒ min cɛ̀li kɔ, i b'a cɛ̀ sani syɛ̌w k'à yɛrɛkɛ.
1712) Jàkùmàkùn duman ye à kalanman ye.
1713) Kànkàrìda ka fìsa "Wuli kà bɔ n dɔgɔ disi la !" ye.
1719) Nbili bɔdon, ni i ma màsiri min ye ntɔri fɛ̀, i t'o ye tugun.
1720) "Ne tɛ gɔnìya n ka fɔɔlo mà, fɔ n'a ye n kan lamini."
1721) Ni Ala ye jɛgɛ da wùlu ye, à b'a mìnɛ.
1725) Nkɛ̀lɛ̀n tɛ ntǒn tɛ̀mɛ.
1728) Sani mɔ̀gɔ min kà jɛgɛwalan kɛ kà bànàbàgàtɔ fìfa, i k'à kɛ naji ye kà di à mà.
1730) "Kelen ! " ka fìsa "Bìlen" ye.
1732) Fàtɔ fàtɔ̀kan bɛ, à mɔ̀gɔ̀màkan bɛ.
1736) Mugudun tɛ bàràfɔ sà, bolo bɛɛ n'a dayɔrɔ dɔn.
1741) Dǎn bɛ ko bɛɛ la.
1742) Bǎ dǎn ye à ku ye.
1743) Sìgi dǎn ye à ku ye.
1746) ɲɛ̀gɛn dǎn ye kàmi ye.
1749) Kɔlɔnkɔlɔnni dǎn ye gele ye, ni i sera baji ma, i bɛ wuli k'i jɔ̀.
1751) À tɛ npɔgɔtigiw bolo kà balafɔla sɔn.
1752) Bɔji bɛ dùgùkolo ɲigin, ǹka à tɛ se kà bin kɛnɛ falen.
1753) Bɔli dabilabali, sɛnduman nà mìnɛ à la.
1754) Bolo dɔn o dɔn jufa rɔ, à bɛ bɔ ni jɔ̀nmuso min den ye, ni ba ma ban, den nà ban.
1755) Dɔnsɔkɛ tɛ se kà à ka sɔgo yelen bɛɛ fàga.
1757) Fura ɲuman ka ca, ǹka à màgɔɲɛ̀ta ka dɔgɔ.
1758) Hakili ye wɛ̀rɛ minnu jɔ̀ , à tɛ mìsi bìla ɔlu bɛɛ kɔnɔ.
1759) Hali n'i ɲɛ ka di, i tɛ se kà ŋɔni bɔ̀ i sěn na su fɛ̀.
1762) Ni kɔ̌ wulila, à bɛ suma .
1763) N'i dɔnna ji la kà se i kan kɔrɔ, ɔ ye i fànga bannen ye.
1764) N'i y'a mɛn: "Bàsi bɛ ji mìn," ni à kurunfa tora baji la, à tɛ se k'ǒ mìn.
1765) Foyi tɛ to kuraya la.
1766) Bǒ tàntàn kɛ, ǒ ɲàaɲaa bɛ bilenba la.
1767) Fɛn bɛɛ kura cɛ̀ ka ɲì fɔ kaburu kura.
1771) Cɛ̀kɔ̀rɔ̀ba sìgìlen, à bɛ baari ɲɛdɔn, n'a wulila k'i jɔ̀, à ɲɛ bɛ bɔ à kɔnɔ.
1775) Kɔ̀rɔ ka na man di.
1776) Gan tɛ kɔ̀rɔ kà nɔgɔ.
1777) Kɔ̀rɔ ni kɛnɛya: à fìla sɔ̀rɔ man di.
1778) Kɔ̀rɔ̀ya tɛ tɔ̌ to ko la.
1783) N'i ye mùsɔkɔ̀rɔ̀ba dɔ ɲàlen ye dɔ ye, k'i b'a sɔ̀rɔ dɔ tàntànkundigi dɔn.
1784) 'N ye tìlɛ-fìlà-ji mìn, à ma dafa tìle sàba fɔlɔ'.
1786) "Su kɔlen n ba la" àni suyako kuma tɛ kelen ye.
1791) Kungosɔgow ye ɲɔgɔn dalajɛ̀ kà mɔ̀gɔ ɲini min cɛ̌ ka ɲì ni bɛɛ ye.
bɛɛ ko: "N cɛ̌ ka ɲì ni bɛɛ ye'.
Lɛ̌ ko àle fana cɛ̌ ka ɲì ni cɛ̀ kelen ye: 'Ko labanbali cɛ̌ ka jugu."
1792) Ko daminɛbaliya ka fìsa ko labanbaliya ye.
1793) Mɔ̀gɔ̀ tɛ ɲinɛ ɲimi kà kɛɲɛ à ku la.
1794) "N tilara" ka fìsa "n tɔ̀bɛrɛ tɛ" ye. 1795) "N ye dɛ̀gɛ mìn, à tɔ̌ ye wɔrɔko ye."
1797) Bǎ ye wugu min nɔ, wùlu k'ɔ nɔ, syɛ̌ ta ye ɔ la dabɔlɔgen ye.
1800) Dùlɔ̀kìba jìràkun tɛ miniɲa na.
1803) I ye gɔngɔrɔ fìli tìle mà.
1807) Mɔ̀gɔ̀ t'a fɔ ko: "Ala maa barika dɔnna sàma na ! ."
1808) Mɔ̀gɔ̀ tɛ woro ɲini mànɔgɔ la.
1809) Mɔ̀gɔ̀ tɛ wùlu ɲɛnama ku tà kà bɔ tasuma na.
1813) Ni fiyen ko à bɛ taa i da, à bɛ taa à ɲɛmadɔgo, n'o tɛ, à sùnɔ̀gɔ̀lɛnkɔrɔ dɔn.
1814) Ni fiyentɔ ye à ka kùlùsi fɛɛre k'o dɔn jàfilɛ la, ɔ ye kara ye.
1815) Ni mìsìrìmaa y'a kɔfilɛ, à y'a filɛ màlɔbàlìya dɛ la, sabu, à kɔ n'a ɲɛ bɛɛ ka kan.
1816) N'i ye jùru nto bɔ, n'i ma kunatɔ nɔ̀nkɔn sɔ̀rɔ, ɔ ye gansan ye.
1817) Sani kà duuru dɔn taji la kà kɛ mìsìrìmaa ka lanpa la, i ka kan k'o dɔn tulu la kà kɛ syɔ̌ la à k'ɔ dun.
1818) Sani kà fìtìnɛ tugu fiyentɔ ye, i kà ɔ tulu kɛ syɔ̌ la kà d'a mà.
1820) Sani k'i ɲɛŋunu tìgɛ fiyen na, à fɔ fiyen ye: "I ye min kɛ n na, ɔ ma diya ne ye."
1823) Taa à fɔ n ba ye ko: "Fɔɔlo bɔlen n na" - "Ò tɛ se fɔ la, n'a y'i ye don min, à n'a ye."
1824) "À nɔ̌ ye !
à nɔ̌ ye ! " - "À yɛ̀rɛ filɛ ! " ɲɔ̀gɔ̀n tɛ. 1825) "A' ye n kǔn cì," ɔ bɛ mɛn kùntigi da kɔnɔ.
1826) "N kùnkolo bɛ n dimi," à bɛ mɛn kùnkolo tìgi da.
1828) Basasogo ka di syɛ̀sogo ye, à tobibagaw dɛ bɛ ù bɔ ɲɔgɔn na.
1829) Fɔrɔ wulilen tɛ nàmàya dɔn' - "Nkàlon dɔn, bawɔ à tìgi bɛ tɛ̀mɛ à balimamusow dalen na."
1831) Kɛ̀lɛ tɛ to kà fɛn wɛrɛ kɔ̀nɔ, à ɲɛdɔnbaga kɔ̀.
1835) Mɔ̀gɔ̀ bɛ kɔ̀nɔ̀su ladɛge, ǹka ɲɛnama, da b'o yɛ̀rɛ kùn.
1837) Mɔ̀gɔ ɲɛ̌, i yɛ̀rɛ, mɔ̀gɔ tiɲɛ, i yɛ̀rɛ.
1838) Mɔ̀gɔ̀ tɛ dùnu tù ko: "N badenkɔrɔkɛ kan ka di."
1840) Mùsɔkɔ̀rɔ̀nin tǎ n'a sàma, min ka fìsa à mà, à yɛ̀rɛ y'a dɔn.
1842) Ni balafɔ ye bà kelen sɔ̀rɔ, kɛ̀mɛ̀ duuru, ɔ ye ntàlon ta ye.
1843) Ni fiyentɔ sěn ye jùru tìgɛ, à m'a lawuli à kamà, ǹka ni à da y'a tìgɛ, à y'a lawuli ɔ kamà.
1844) Ni mɔ̀gɔ̀ ma bɛ̀n i kùnko mà, i tɔ̌ nà to à kɔ.
1847) Mɔ̀gɔ̀ci bɛ i sěn suma, ǹka à tɛ i dùsu suma.
1848) Sàma bɛ kàsi.
1849) "N ka finsigi bɛ n tɔ̌n na," i ɲɛ bɛ mɔ̀gɔ la.
1850) "N ta tɛ sɔ̀rɔ," juguya tɛ, à jǔ ye bɛɛ kà dɔ kɛ ye.
1851) Ni dɔ y'i kɔ kɔ, i fana k'i ɲɛ kɔ.
1852) Ni fɛ̀rɛ ma di jìra i la, ni i yɛ̀rɛ ye min ye, i nà ɔ bɔ.
1853) N'i kulela fuga la, n'i ma mɔ̀gɔ ye, i n'i yɛ̀rɛ ye.
1854) Ni mùsɔkɔ̀rɔ̀nin somɔgɔw ɲìnɛ̀na à kɔ, à bɛ fàsa, ǹka n'a ɲìnɛ̀na à yɛ̀rɛ kɔ, à bɛ sà.
1859) Kungowùlùnin bɛ sɔnsan gɛn kà à mìnɛ, ɔ tɛ i ka ntɔ̀nminɛ bàli.
1860) Mɔ̀gɔ bɛ to nsìra kàn kà kansiri bɔ nɛ̀rɛ la.
1861) N'i ye mɔ̀gɔ tà k'à fìli kɔ̀lɔn kɔnɔ, n'a cunna à sěn kàn, e kɔnɔta ma ɲɛ̀.
1862) Mɔ̀gɔ dɔnkun ye jàhanama na: nɛnɛ kà bɔ i la ye, n'a t'o bɔ i la, taa àlìjɛnɛ ɲini.
1863) N'i y'i bolo dɔn wǒ kɔnɔ, n'i ma kɛnyɛ ni wɔrɔ̀fɛn ye, i kà kɛnyɛ n'i bolo ɲùman ye.
1865) Tasuma cinna, sɔgɔ tɛ n bolo, ne màlɔla, n saamɛna.
1866) Tìgànɔ̀ɔrɔ̀ɲìnìna, n'i ye à ye fìlɛfyɛ la, fɛn sɔ̀rɔ̌'n tɛ tìgàforo la.
1867) Ni garan kɛra sǒ la, fàli bɛ wà k'à dàn.
1869) Jùla tɛ à ka dɔgɔjugu lakàli.
1873) Ni warabilen bolo dɛsɛra nsàbànbilen min mà, à b'a fɔ k'o ye si ye.
1874) N'i y'a mɛn ko: "Ò t'a tiɲɛ," à tiɲɛnan bɛ bɔ à la.
1875) Surukukɔrɔ ko ɲɔ̀gɔ̀mɛ bɛ ga balan, ko n'o tɛ, àle tùn b'a dun.
1876) Den bɛ bìn à laminɛbagaw bolo.
1877) Mɔ̀gɔ fìlìbali tɛ.
1878) Fìli man jugu, "N tɛ sɛgin n kɔ" dɛ ka jugu.
1883) ɲɔ̌ turulen ɲɛ̀ o ɲɛ̀, à bɔra min na, à tɛ se kà ɲɛ̀ ɔ ye.
1884) Den ɲàlen tìgi ka ca.
1885) N'a ɲɛ̀na, an ko:"An yɛ̀rɛ nɔ̌ dɔn," n'a tiɲɛna, à bɛ kɛ Aladoni ye.
1886) Ko ɲàlen tìgi ka ca, n'a tiɲɛna, tìgì tɛ dɔn à la.
1887) Kùnba tìgɛ̀ra kà bɔ kanba da la.
1889) Mɔ̀gɔ bɛ jɔ̀rɔ cɛ̀jan dɔ sɛ̀lɛ̀ko la, ǒ dɛ bɛ to baji la.
1890) "Ne kɛra ŋɔ̀mi ye, n kɔ gànna, n ɲɛ gànna."
1897) Kɔngɔtɔ, sani à k'a tɛgɛ kɔ, à k'a dun kùn kelen.
1899) Ko bàlàlen bɛ ko sudalen sà.
1900) Mìsìden ɲini bɛ ci sà, ci tɛ mìsìden ɲini sà.
1901) Mɔ̀gɔ min bɛnà to ji la, n'o ye nɛ̀gɛ̀bilen sɔ̀rɔ, à b'a mìnɛ.
1902) Dosokɔrɔ tɛ hɛra to bùlɔnda la kà taga bɔ kogo fɛ̀.
1907) Ni buru bɔra, fìle bɛ dɔn foroko kɔnɔ.
1908) Mɔ̀gɔ̀ t'a fɔ waradennin ye ko: "I ba mìnɛ." 1909) Ni jɔ̀kɛrùnna ye jɔ̌ kɛrun, n'a ye jɛgɛ min mìnɛ, jɛgɛ min bɛ jɔ̌ kɔnɔ, à t'i màgo dɔn ɔ la, fɔ min bɛ ɲini kà bɔ.
1910) Bɛɛ bɛ i yɛ̀rɛ̀ ye.
1911) "N bolo sura n yɛ̀rɛ ɲɛ na" - "Dɔ wɛrɛ t'o la cɔnkɔnni kɔ." 1912) Ni mɔ̀gɔ ye ta min tùgu, i bɛ taama ɔ ŋuna na.
1913) Ni min ye sɛgìfàŋele tà, ǒ n'a mànkan mɛn.
1914) Ni mɔ̀gɔ y'i da sira min kàn, ɔ taamadenw bɛ yɛ̀lɛn à kàn.
1915) N'i ye dànfɛ̀n-jugu dàn, n'a ma falen i ɲɛna, à bɛ falen i denw ɲɛna.
1916) Bolijugu laban ye kɛnɛmana ye.
1917) Dɛ̀gɛ fùnteni bɛ bɔ karatɔ da.
1918) Diɲɛ ye cɛ̌ ka ɲɛgɛnɛkɛ dɛ ye: hali n'i ye i jan k'à sɛri, à tɔ̌ bɛnà bɔ̀n i kàn.
1919) Sugunɛ laban ye à tìgi kɔrɔla ye.
1921) Fɛn ɲuman b'a yɛ̀rɛ sàn.
1922) Jàgɔfɛ̀n ɲuman dɛ b'a yɛ̀rɛ fɛɛre.
1923) Fura bɛ bìn ji la don min, à tɛ tɔli ɔ don.
1926) Ni dikɔnɔboli ye min fàga, i bɔdà timiman bɛ taga lahara .
1927) Jàtigɛ ye tìɲɛ ye, ǹka makɛ ye-o-ye, ɔ bɛɛ ni ɲɛji dɔn !
1929) Mɔ̀gɔ̀ si tɛ nsàbànkolo kùnu k'à bɔ dɔ wɛrɛ bɔda fɛ̀.
1932) Mɔ̀gɔ̀ tɛ dɔn kɛ̀lɛ la n'a ma mugucikan mɛn.
1934) N'i y'a ye sɔlàfin y'a ku se i ɲɛ mà, i sɔ̀nna sɔlàfìntulon mà.
1935) Mɔ̀gɔ tɛ se kà fàli sìri, n'i ma bin bìla à kɔrɔ.
1937) Mùso yɛ̀rɛ ka cɛ̌ ɲininen, kɔnɔ tɛ dɛsɛ i la.
1939) N'a fɔra: "jàhanama ka jugu," jàhanama man jugu, n'i ye dɔgɔ min ɲini, ɔ bɛ kɛ tamana ye k'ǐ bìla ɔ la.
1940) Ni boli ye bɔ̀rɛ kɛɲɛ, à bɛ bɔ kɛnɛ mà.
1943) Ni su kɔra, ni fɛnjugu bìra i ɲɛ na, ɔ ye i yɛ̀rɛ nɔ̌ ye.
1944) N'i bɛ fiyen wele, i bɛ mɔ̀gɔ fìla wele.
1945) N'i bɛ jànfàkɔlɔn sɔni, i b'a lafɛrɛ.
1946) N'i bìnna ta la, i kàna i yɛ̀lɛ̀mà-yɛ̀lɛ̀màyɔrɔ caya, ɔ kɔ, tada bɛ caya.
1947) N'i ye sɔnsan birilen fàga, i ye bɔlìba dasà.
1948) N'i y'i da fa mugujalan na, ɔ bɛ kuyuda bàli.
1949) Nsìra cìlen b'a yɛ̀rɛ se mugan mà.
1950) "Payi ! " bɛɛ tɛ ɲùman ye.
1953) Wùlu bɛ su sɔnsan fɛ̀, ǹka ni i y'a su waraba fɛ̀, i bɛ taa i kɔ kàn.
1957) Ji bɔ̀nnen tɛ sɔ̀n cɛ̌ mà.
1959) Kɛ̀lɛ kǔn bɔlen, kilisifɔ tɛ fɛn ɲɛ̀ bìlen.
1961) "Ni ne y'i bɔ tìle la, i tɛnà dɔn suma na bìlen."
1965) Mɔ̀gɔ̀màbɔ bɛ mɔ̀gɔ ko diya.
1968) Ni ɲinɛ bɛ jàkuma taayɔrɔ rɔtigɛ dɔn, à ku bɛ kɔrɔtà.
1969) Ni ɲinɛ bɛ jàkuma taayɔrɔlajɛ dɔn, à bɛ dɔ̌n kɛ.
1970) Ni ɲinɛ ye jàkuma taayɔrɔjɛ dɔn, à b'a kǔn kɛ gɔsìdɛn wɔɔrɔ ye.
1971) Ni ɲinɛ ye jàkuma taayɔrɔjɛ dɔn, à b'a kǔn kɛ misɛn ye.
1974) Ni boloko ma bɔ, npɔgo kà sɛgin npɔgɔtigi mà.
1975) An bɛ kaba nìn ko ìn na, min bɛ kɔ, ɔ ma se ban.
1976) Kabako ye syɛ̌ ɲɛjibɔ ye.
1979) Bì ma kow bìla diɲɛ na, koba tɛ kɛ kà caya, ni koba ye kɛko kelen min kɛ, an bɛ mɛn k'ɔ lakàli.
1980) Koba tɛ se kà caya, ǹka n'a ye kɛko kelen min kɛ, an bɛ mɛn ǒ kàn kà ɔ lakàli.
1981) Dɔ̌n min ka teli màràkàdɔn ye, kirikirimasyɛn sěn b'o la.
1983) Kabako dǎn ye denyɛ̀rɛ̀nin fìrìyàtɔ ye.
1985) Ni cɛ̀bàkɔrɔ ye kɔnɔ tà, ɔ bɛ wolo kaburu kɔnɔ.
1986) Ni i ka wùlu ye "a t'a si dɔn" minɛ, "nà an kà à lajɛ," à bɛ tìle gàn i la.
1987) Ni tasuma ye ba tìgɛ, à kɛra à dugabaga bolo kɔnɔgan ye.
1990) N'i ye cɛ̀kɔ̀rɔ̀ba ye fini wololen na, à bɛ bɔli: n'a tɛ fɛn gɛn, fɛn b'a gɛn.
1992) Sɔnsan kɛra jigi ye.
1993) Ko bɛɛ n'a sababu dɔn.
1995) A'ni su', n'o kɛra kɛ̀lɛ ye, "I k'ǎn sì," ɔ b'a ban.
1996) Ni "i ni su" ye mɔ̀gɔ min kɛ jɔ̌n ye, "K'ǎn sì" n'i hɔrɔnya.
1997) Ni "hɔn" ye mɔ̀gɔ min kɛ jɔ̌n ye, n'i y'i bolo lakùru, i nà kɛ hɔrɔn ye.
1998) Ni sɛndon ji la ye mɔ̀gɔ min kɛ bɔso ye, ni i y'i ta sàma kà bɔ à la, i nà kɛ i yɛ̀rɛ ye.
2000) Bǒ bɛ kari à fiɲɛnmayɔrɔ la.
2001) Dàga bɛ bɔ à ntegelen na.
2005) Fɛn min bɛ bànàbàgàtɔ kɛnɛya, ɔ bɛ fǎ dɔn kɛnɛbagatɔ la.
2006) N'i ye denmisɛn bànnen ye syɔ̌ la, à ta kɛlen dɔn.
2008) Kinigoni tɛ suma, ǹka à mìnɛn lankolon bɛ suma.
2011) Ni ko o ko ye sǔ sɔ̀rɔ lahara, sàya y'o se à mà .
2012) Ni kɔ̀tɛ fàra cìra à kàn, à fànga banna.
2014) Ni tɛgɛre ye dùnùfɔ̀la mìnɛ, à yɛ̀rɛ dɛ b'a wele.
2015) N'i ni mɔ̀gɔ dɔ jɛ̀ra fɛn kàn, ni fɛn banna, jɛ̌ nà tiɲɛ.
2016) N'i y'a mɛn: "An k'à digi," fɛn bɛ mìnɛn kɔnɔ.
2017) N'i y'a mɛn: "gàlàma," à ku ko dɔn.
2019) N'i y'a mɛn: "N jirikɔrɔtalen," fɛn bɛ jiri kǔn kàn.
2020) N'i y'a mɛn: "Ne ɲɔ̀gɔn cikɛla tɛ," i b'a sɔ̀rɔ mùsɔ waraba dɛ b'i kùn du kɔnɔ.
2021) N'i ye i fàrìkɔlɔlàbana sidɔn, à furakɛli tɛ i kɔnɔgàn.
2022) N'i ye jùrùkisɛ ye jɔbàatɔ kan na, den fǎ kɛra fìla ye.
2024) Seli don ye nisɔndiya don ye, n'i ye mɔ̀gɔ min ye kàsi la, ni bànà tɛ ɔ ka so, sàya bɛ à ka so.
2026) N'i y'a mɛn: "Ne jìgìnna" - "I ye yɛ̀lɛ̀nda sɔ̀rɔ."
2027) N'i ye ɲɛ-kelen kan mɛn kungo fɛ̀ ko "Pati," fɛn turu'n bɛ ɲùman na.
2031) N'i ye tulogeren bɔlìtɔ ye kungo kɔnɔ, bɔlì dɛ !
, à m'a mɛn, à y'a ye dɛ.
2032) ŋɔni dɔnna wǒ min fɛ̀, à bɛ bɔ ɔ da dɛ̌ fɛ̀.
2034) Sǎ bàga b'a kùnkolo la, ni sǎ kùnkolo tìgɛ̀ra kà bɔ à la, à tɔ̌ ye jùrùkisɛ ye.
2037) Sani i kà jìgin sàya la, i kà jìgin bànàjugu la.
2038) Sàya ka jugu, ǹka bànàjugu ye i jugu sàgo ye.
2039) Sàya ka jugu, ǹka bànàjugu dɛ ye i jugu ye.
2041) Sani mɔ̀gɔ min kà sìrakwàmàdɔn sanfɛla lajɛ, i kà à dùgùmàna lajɛ.
2045) Sɔnsànnin bìra, ǒ sěn mùgùra, sàma bìra, ǒ sěn mùgùra, ù bɛɛ barika ye sěn mùgu.
2046) Ji cɛbɛn-cɛbɛn, à da bɛ jiba la.
2049) Tùgùtùgùnin bɛ buntɛni ku jànya.
2054) Bǐ ka di i la, i k'i jànto sini na.
2055) I k'i to bǐ la, kà sini ɲɛsìgi.
2056) Sani i kà bǐ jɔ̀rɔ, i kà sini jɔ̀rɔ.
2057) Bì tɛ sini ban, i bɛ bǐ la, i hakili to sini na.
2058) N'i ye sini sìgi, sini nà se i ye, ni i ma sini sìgi, sini tɛ se i ye.
2059) "Kàna i ka kini bɛɛ dun, sini ni sinikɛnɛ bɛ nà."
2061) Mɔ̀gɔ bɛ don-dɔ-kɔlɔn sɛni k'à bìla don-dɔ-minnɔgɔ ɲɛ.
2064) Fiɲɛ ye ɲɔ̀fyɛ̀la bolo yankannen sɔ̀rɔ.
2065) N'i kamalennama ye ga min jɔ̀, i cɛ̀kɔ̀rɔ̀bàlàma b'i sìgi ɔ suma na.
2066) I kamalenya tùma, n'i ye dɔgɔkurun min tìgɛ, i cɛ̀kɔ̀rɔ̀bàma tùma, i nà i jà ɔ la.
2067) N'i ye jirimisɛn turu, n'a bɔnyàna, i nà sìgi à suma na.
2068) N'i ye mɔ̀gɔ min fàga bì, i t'ǒ tìgi fàga sini.
2069) Kà fɛn sɔ̀rɔ, i jɔ̌n kùnnàndi, k'à to i bolo , i jɔ̀nnin hakilima.
2074) Surukuba ko: "Mɔ̀gɔ k'i dɛge sɛn-sàbà-là-taama na, k'à bìla donjan ɲɛ."
2076) Mɔ̀gɔ kà wuli à tùma na bɔlìbagaw fɛ̀, ɔ ka fìsa kà wuli ù kɔ k'à sěn ka di.
2083) ɲɛ-dingɛndun bɛ bìn à ba sùkasi la kàbini ba ma sà fɔlɔ.
2085) Sini ta balo tɛ di bì ta fɛ̀.
2087) Kamalenkɔrɔ mùrùntan, i ye don dɔ miniɲafana ye.
2090) Waranin sɛngoman, à bɛ à yɛ̀rɛ ka ci la.
2092) Kà jɛgɛ mìnɛ ji kelen min na, k'à tobi ɔ ji kelen na, ɔ naji tɛ timiya.
2093) Kɔɲɔminɛn gɛnkɛ-gɛnkɛ, ɔ ka fìsa à gan-gan-gan ye.
2094) Ni teliya ye fɛn o fɛn tiɲɛ, ɔ tɛ ɲɛ̀ bìlen, ni sumaya ye fɛn o fɛn ɲɛ̀, à tɛ tiɲɛ.
2097) Ni bìlakɔro y'i gan kà fura min kari, ɔ na fara .
2098) Mɔ̀gɔ̀ tɛ sàbara dɔn k'i ka bonkɔnɔɲinɛ gɛn.
2099) Ni mɔ̀gɔ yɛ̀lɛ̀nna jiri kàn, ni i bìnna, jìgìnni teliyara, ǹka à bɛ digi i la.
2101) Ni tìnmìnɛ̀muso kɔrɔtɔra den kɔrɔ, à nà fɛn mìnɛ min tɛ den ye.
2104) N'i bɛ bɔli su kàna kɔ i la, n'i bɔra kà bìn k'ǐ sěn kari, dùgu nà jɛ k'ǐ sɔ̀rɔ yɛn.
2110) Ni den ye ko diya mɔ̀gɔ min ye kà tɛ̀mɛ à ba kàn, ǒ na den kùnu.
2115) N'i ye syɛ̌ bìla k'a kà taa na ɲini, n'a nàna k'a ma na sɔ̀rɔ, à yɛ̀rɛ ye na ye.
2118) N'i y'a mɛn ko: "À ye n gɔsi n nɛ̌ kàn," i ye i nɛ̌ labɔ dɛ.
2121) Ni kàbàson y'i balan kà kàbàɲɛɲɛ kɛ, i b'a mìnɛ.
2122) N'i ma ɲɛ̀ sufɛkundi kɔ, i bɛ jɛ̀n i tulo fìla kɔ.
2123) N'i ko i kǔn ka di su fɛ̀, i bɛ jɛ̀n i tulo kɔ.
2124) N'i tɛ sǎ dɔn, i b'à mìnɛ à ku mà.
2126) Sɛ̀lɛ̀sira wolonkɔto, fìyen b'a tà, sìbàntɔ bɛ jìgin à kɔnɔ.
2127) Bolo ka ɲì ɲɛ kɔrɔ kàlàma ye.
2128) Cɛ̌ dɔ bɛ bɔli, ǹka i b'i kɔfilɛ.
2129) Diɲɛ tiɲɛ o tiɲɛ, koro tɛ i jɔ̀ sira jɔ̀jan fɛ̀.
2130) Fà tɛ dɔn ɲɛ̀bɛ̀rɛ̀nin na kà taa dɔnɔkɔ̀rɔ̀nin sɔ̀gɔ̀màfo.
2133) Suruku kɔ̀rɔ o kɔ̀rɔ, à da tɛ kɛ bàtɛ̀mɛ̀sira ye.
2134) Suruku kɔ̀rɔ o kɔ̀rɔ, à ka fɔro tɛ se kà kɛ bàsu fìlìyɔrɔ ye.
2135) Surukukɔrɔ ɲi bɔ̀n o bɔ̀n, à tɛ kɛ bàtɛ̀mɛ̀sira ye.
2136) Fɛn min bɛ se kà mɔ̀gɔ kùnu, i kàn'a to ɔ k'i nɔ.
2140) Fìlakɔ̀gɔ̀ma y'a dɔn kùnkolo ka fìsa fàra ye, à y'a kùnkolo dɔgo fàra kɔnɔ.
2144) I sigara cɛ̌ min na, i tɛ taa ǒ fɛ̀ kungo la.
2152) Kɔnɔnafili t'a to i kà bàla gɔsi i tɛgɛ la.
2153) Ni bàmàden bɛ bɔnya fɛ̀, à k'i da jinin kɔrɔ, n'a taara jiba la, jɛgɛ n'a kùnu.
2155) Mɔ̀gɔ kàna i bolo dɔn jiri n'a fàra cɛ.
2156) Mɔ̀gɔ k'i kan màda ndegu ye, ndegu ka diya tɛ, à kǔn ye à kàna i nɔrɔkɔ.
2157) N'i ye cɛ̀kɔ̀rɔ̀ba da mǎjìgìnnen ye ɲɔ̌ nɔ̌fɛ̀, nùgu diyagoya tɛ, à sirantɔ bɛ à ka fìni kàna nɔrɔkɔ.
2158) Mɔ̀gɔ kɔrɔfɔɲɔgɔn, à bɛɛ tɛ i ɲǐ ye.
2160) Ni basa m'a dɔgo, à kùnkolo tɛ bìlen.
2161) N'i tɛ npye dɔn, bwàjɛ b'a tulon kɛ i la.
2165) Nìn kɛra dɔ̀ndɔ̀gɔ̀nin dɔ̀ngoman ye, n'i y'a dɔ̀n kà taa i ɲɛ, i fǎ bɛ sà, n'i y'a dɔ̀n kà taa i kɔ, i ba bɛ sà.
2167) ɲɛ̀bɛ̀rɛ̀kɛ bɛ dɔ̀lɔ lajɛ ni à biɲɛkolo fìla ye.
2169) Sǎ ɲɛkisɛ mìsɛ̀nya o mìsɛ̀nya, bolo tɛ se kà su à la.
2170) Sini ka jàn, kogoninkurun ka ɲì mɔ̀gɔw ni ɲɔgɔn cɛ kumajugufɔ ye.
2171) So ɲuman bɛɛ tɛ mɔ̀gɔ sìyɔrɔ ye.
2176) Tulo bɛ dɛ̀nɛ kùn.
2177) Wɔ̀lɔ sǔ bɛ ɲɔ̌ ban, à ɲɛnama b'a ban.
2178) Suruku sɔ̌n b'a dɔn à kɔ kàn à so kɔnɔ.
2180) "A' y'aw sɛnkɔ̀rɔ̀la filɛ, kà sɔ̀rɔ k'aw cun ! ." 2181) Fɛn min ka ɲì ɲɔ̌ mà, ɔ ye bɔ̀rɛ ye.
2184) N tɛ dɔn fàli fɛ̀ kurun kɔnɔ'.
2185) Ni kùnkolo kàlìfàyɔrɔ cayara, i nà taa à di à cìbaga mà.
2187) Saraka bɛ bɔ don min, à tɛ mìnɛ ɔ don.
2188) ɲɔ̌ bɛ dɔn ji la don min, à tɛ kɛ dɔ̀lɔ ye ɔ don.
2189) Fɛn min bɛ taa, nàbara b'a fɔ:'N tà n kà ɔ filɛ', ǹka min bɛ nà, à b'a sìgi k'ǒ mǎkɔ̀nɔ.
2190) Kɔngɔtɔsonkala mɛn o mɛn, à na dɔn tǒ la don dɔ.
2191) Fiyen bɛ à mùso kɔ̀nɔ à sìyɔrɔ.
2192) I kɔrɔtɔra (dali kɔrɔ) cogo o cogo, i b'i sìgi k'i da fɔlɔ.
2193) Ko min bɛ taa dùgùtigi bara, ɔ tɛ se dùgùtìgìden ka ɲìnìnkàli la.
2194) Mɔ̀gɔ dimiko ye i yɛ̀rɛ nɔ̌ ye.
2195) Mɔ̀gɔ̀ tɛ kɔrɔtɔ Ala kɔrɔ.
2197) Mùɲùbaga bɛ si bɔ syɛ̀fan na.
2202) Se bɛ mɔ̀gɔ ye don min, ǒ dɛ sabali ka ɲì.
2205) "Bǐ ka gɛ̀lɛn n mà" àni "N ta tiɲɛnen" tɛ kelen ye.
2209) Kun-n-na bɛ kunji mìn.
2210) Kà sɛgɛ kɛ dǎ la, ɔ b'a furufuru.
2211) Bànin min ko: "Nbɛɛɛ," jiminnɔgɔ t'o la, min mǎkùnnen dɔn, ɔ ta dɛ ka jugu.
2212) Mɔ̀gɔ̀ tɛ i yɛ̀rɛ fàga donkelenɲani ye.
2213) Mɔ̀gɔ̀ya dɛ ye ɲani caman ye.
2214) "Ne ye kɛnɛma-gakulu ye, tasuma fùnteni tɛ digi n na, fɔ tìle."
2215) Ni Ala m'i gɔsi, i tɛn'à sɔ̀rɔ.
2216) Ni min ma sìsì kun, ɔ tɛ tasuma mana ye.
2219) N'i ko: "Sibiri ye tìle gàn" - "Kariba min ye à ka dàba fɛɛre don ?
" 2220) N'i jìgìnna Sibiri la sɛ̀nɛ̀kɛ̀ko la, à dɔgɔkɛ Kariba min y'a ka dàba fɛɛre, i nà mùn fɔ ɔ ye ?
2221) N'i y'a mɛn: "Nìn dimi tɛ kun i la," à ma kɛ i la à kɛyɔrɔ la.
2222) ɲɛ tɛ̀nɛ ye bɔwo ye, ǹka à taamaɲɔgɔn dɔn.
2223) Sǔ kɔrɔtɔ o kɔrɔtɔ, à b'a tàbagaw kɔ̀nɔ.
2225) Syɛ̌ bɛ kàsi, ɲɛji tɛ bɔ.
2227) I se tɛ den min ka cɛ̀làtaa la, à fɔ: "Ala k'i ni sìgìyɔrɔ ɲùman bɛ̀n."
2229) Bǎ dɛgùnnen bɛ cinni kɛ, n'o tɛ, cinnifɛn tɛ.
2230) Kùn tɛ bɔ fɛn min na, mùɲù t'o ɲɛ̀.
2231) Mɔ̀gɔ min tɔgɔ ye "cɛ̀sɔn" ye, don dɔ, bǎn dɔ nà ye à la.
2232) Tɛ̀mɛdàmàkan bɛ bǒ tila sabali la.
2233) "N tɛ kɛ̀lɛ fɛ̀, ǹka n kà to n dɔ̀ngɔ la."
2234) Sìgì tɛ jù ban, ǹka à b'a tɛ̌ntɛ̀rɛn.
2236) Don jànyàna cogo o cogo, à sebali tɛ.
2237) Mɔ̀gɔ b'i mùɲu san'i màgo kà ɲɛ̀, mɔ̀gɔ̀ t'i mùɲu san'i kà sà.
2238) Dɔnso ntàràbàsìgìla tɛ sɔgo bon k'a jɛ̀.
2240) Dùgàmàsàkɔrɔ ko: "An k'ǎn sìgi !
sìgi bɛ ko dɔgɔman lasàa." 2241) Fɛn bɛɛ bɛ taa kà sɛgin sabalibaga mà.
2242) Fiyenya wo, nàbàràya wo, dosokɔrɔba ye dɔ kɛ nìn bɛɛ la.
2244) N'i ye sìgi diyalen ye, dɔ b'i da dɔ ye.
2246) Ni mɔ̀gɔ min ye i ka bonkɔnɔtakurun sìsìma bɛɛ labɔ, i nà tila kà kɔnɔgàn.
2251) Kɔrɔtɔ Ala mà dɛ bɛ nà ni gajɔ ye, n'o tɛ, ni su kɔra, yɔrɔ bɛɛ bɛ kɛ suma ye.
2252) Kɔrɔtɔ bɛ kɛ sufɛto kɔrɔ, n'o tɛ, à tɔ̌ bɛ gàn kà kɛ dàràka ye.
an taa ! " laban ye bɔli ye.
2256) "Bɔ n ɲɛ !
'Bɔ n ɲɛ" laban ye bɔli ye.
2258) Cɛ̀kɔ̀rɔ̀ba la "N tɛ nìn dɔwɛrɛ kɛ," ɔ ye dalateliya ye.
2259) Dɛ̀gɛ man kalan. "À mìn ! i kà gàlàma di yàn ! " dɛ ka kalan.
2260) Kɔ̀nɔ̀nin pan kojugu bɛ tɛ̀mɛ à ɲàga la.
2261) Mɔ̀gɔ bɛ kɔrɔtɔ sannafɛn dɔ jìgìnko kɔrɔ, n'a jìginna, à bǒ b'i ɲɛ nɔrɔkɔ.
2262) "Nìn tɛ kɛ ne na, nìn tɛ fɔ ne mà ! " ko duman caman nà kɛ i kɔ.
2263) Ni denmisɛn ye cɛ̀kɔ̀rɔ̀ba ka syɛ̀woro tà, n'à bɔlìla à nɔ̌fɛ̀, à dunko bɛ jìgin à kɔnɔ.
2264) "Nìn tɛ fɔ ne mà, nìn tɛ kɛ n na" ɔ bɛ fɔ cɛ̌ min mà, i nà taa i mìn ǒ mùso ka fiɲɛn na.
2265) Ni mɔ̀gɔ y'i funu Segu dɔgɔ la, i bɛ sìgìyɔrɔ bìla mɔ̀gɔ tɔ̌w ye.
2268) "Bìlàkɔjùgùya ye ne màgo sà," i ye à ni ko wɛrɛ jɛ̀.
2271) Dɛgɛ-dege bɛ kɔ̀nɔ̀nin se panni na .
2272) Dɔnsɔya la basi ye timinandiya ye.
dǒn !
dǒn ! ," à bɛ bǎ ladɔn bàbon kɔnɔ.
2275) Dɔɔnin-dɔɔnin, kɔ̀nɔ̀nin bɛ à ɲàga da.
2276) Farakurun bìnnen jàbali dankan na, ni don ma jànya, wɔyo nà i kɛ falema ye.
2280) Ji bɛ dɔn kɔ̌ la dɔɔnin-dɔɔnin.
2287) "Nìn tɛ kùn bɔ, nìn tɛ kùn bɔ ...," n'u bɛɛ lajɛ̀ra ɲɔgɔn kàn, nà kɛ kùnbà kelen ye.
2291) Sɔn ko kelen tɛ boli diya.
2295) Bùgɔ̀li min bɛ bàma bɔ ji la, ɔ ye bùgɔ̀li dǎn ye.
2297) Tɔ̀ bila man ɲì, ǹka bɛɛ dun fana tɛ bɛ̀n.
2301) E ye kàsa tɛ̀mɛ kɔnɔ wɔɔrɔ kàn.
2305) Kɔ̀nɔ bɛ se kà pan ni ji min ye, à bɛ ǒ dɛ̌ mìn.
2306) Mɛnɛmɛnɛnin dɔnìncìnìntàla ka fìsa à dɔnìba tàla ye.
2308) "Mìsi ye kogo tà" - "À ɲɛdonnakogo dɔn."
2310) N'i ye dosokɔrɔjan kɛlen ye kà jàkuma mìnɛ, i b'a sɔ̀rɔ: à ye dosokɔrɔ ka ko kɛ.
2311) N'i y'a mɛn kunatɔ da la ko: "An kà sɔli kà bɔ̀gɔ bɔ̀n," sàbɔgɔ nì t'a la.
2313) Kɔrɔfɔ man gɛ̀lɛn, à tɛ ban, ǒ dɛ ka gɛ̀lɛn.
2314) Mɔ̀gɔ bɛ dɛ̀gɛ mìn, kà sɔ̀rɔ à m'i saran.
2315) Mɔ̀gɔ bɛ se ko dɔ la, ǹka i b'i tɔ̌ to.
2317) "N dɛ̀mɛ kà n den kolo ! " ǹka e bolokuru ɲɛ sɛgin, den wolobaga tɛ jɛ̀n ni ɔ ye.
2318) N'a fɔra ko: "Dànsagon man ɲì." "Man ɲì" kɔrɔ tɛ dɔ wɛrɛ ye: n'i y'a dǎn sàgon, à tɛ fara i la fɔ à kà i sàgon.
2320) N'a fɔra ko: 'Ko tɛ tɛ̀mɛ à dàma kàn', ni bìlàsìràlìla ye dùgu tɛ̀mɛ, ǒ tɛ̀mɛ̀na à dàma kàn.
2321) N'a fɔra: 'Ko tɛ tɛ̀mɛ dàma kàn', ni gɛsɛtɔ̀nɔ̀na ye gɛsɛkani tɛ̀mɛ, à tɛ̀mɛ̀na dàma kàn.
2322) N'a fɔra: "Ko tɛ tɛ̀mɛ dàma kan," ni naminɛna ye dùgu tɛ̀mɛ, ǒ tɛ̀mɛ̀na à dàma kàn.
2325) Ni fìfàlìla mɛnna sɛn na, sanfiɲɛ nà wuli à la.
2326) N'aw ye tu bɛɛ kɛ kɔ̀mɔ dɔgɔyɔrɔ ye, mùso bɛ bǒ kɛ minni ? ' 2327) Ni kɔ̌w bɛɛ kɛra kɔ̀mɔ̀màkɔ ye, bìlakɔrow bɛ kɔ min ? ' 2328) N'i bɛ suma fɛɛre, ni fìtiri sera, i bɛ dɔ bɔ à sɔ̀ngɔ la, n'o tɛ, à bɛ gàla.
2329) N'i ye ɲinɛwo sɛni ni kɔlɔnkala ye, wǒ bɛ geren.
2330) N'i ko i bɛ nkɛɛrɛnwo sěn kɔlɔnkala la, i b'a dageren.
2331) N'i ko i bɛ surakabilen bìlɛnmàyɔrɔ bɛɛ bɔ à la, i bɛ se kolo mà.
2333) Ntɔri fìlì-kojugu bɛ taga san fɛ̀.
2336) ɲɛŋunutigɛ dǎn ye kàmànkun ye, n'a tɛ̀mɛ̀na ǒ kàn, à bɛ kɛ kɔfilɛ ye.
2337) Sǎ sɛ̀gɛ̀nnen bɛ mɔ̀gɔ cin.
2338) Sìgì tɛ mɔ̀gɔ sɔn, yaala-kojugu bɛ mɔ̀gɔ lase ko jugu mà.
2339) Cɛ̌ bɛ iko waraba: n'i ye à nɛgɛn, i bɛ yɛ̀lɛn à kàn.
2341) N'i ye jùru bìla girinman na, n'i y'a sàma dɔɔnin-dɔɔnin, i bɛ t'a mìnɛ comu !
2342) "An k'ǎn sìgi ! " - "Min jǔ bɛ nkuradingɛn da la, ǒ sɛn t'a la."
2345) Fa fìlà tɛ bɛ̀n kɔnɔ kelen na.
2346) Bɔ tɛ kɛ, à tɛ cì, ɔ ye nkàlon ye.
2349) Janni ka di ɲɔ̀gɔ̀mɛ ye, ǹka à kɔkuru tɛ sɔ̀n.
2350) Màsàya sìgìli ka di kaana ye, ǹka à ku tɛ sɔ̀n.
2351) Sìgìli ka di bàma ye, ǹka à ku tɛ sɔ̀n.
2352) Sɔnsɔrɔli ka di bàma ye, ǹka à ku b'a nɛge bɔ à la.
2353) Jiriladɔn bɔnyàna cogo o cogo, kɔlɔn tɛ sɔ̀rɔ à la.
2354) Kà mɔ̀gɔ sàba jɛ̀ kùlùsì kelen na, dɔ ka lɛbu bɛ à la.
2355) Kɔnɔndennin kelen tɛ se kà denmisɛnnin fìla ɲɛnajɛ.
2356) "Kàrìsa, i da bɔ n ka kuma na ! ', ɔ ye tìɲɛ ye, ǹka 'I tulo bɔ n ka kuma na ! ," ɔ ye nkàlon ye.
2357) Kɔ̀ jugu tɛ tìgɛ, ǹka jɔ̀ tɛ kɛ à da la, ɔ tɛ tìɲɛ ye.
2359) Mɔ̀gɔ b'i tugu kà ŋuna, mɔ̀gɔ̀ t'i tugu kà wɔ̀si.
2360) Mɔ̀gɔ kàna i kùnkolo dɔn bànfula fìla kɔrɔ.
2361) Mɔ̀gɔ̀ kelen tɛ se ka bùgu fìla bǎw bɔ.
2364) Mɔ̀gɔ̀ kelen tɛ se kà sɔnsan fìla gɛn ɲɔgɔn fɛ̀.
2365) Mùrùnin da diyara cogo o cogo, à tɛ se k'à yɛ̀rɛ kàla dɛsɛ.
2366) Mùso dɛ bɛ soma wolo, n'o tɛ, mùso tɛ kɛ soma ye.
2367) Ni jǔ wulila, kùlùsi tɛ to sìgi rɔ.
2368) N'i sùgɔra ko: i ye kunatɔ ye cɛ̀kàlàda la, ni dùgu jɛra, n'i y'a bolo ye, i n'à dɔn ko tìɲɛ̀ tɛ.
2372) Boli bɛɛ ni à sɔnkan dɔn.
2373) Kalo bɛɛ ni à tɔfiri dɔn.
2376) I ka dun filɛ ! i ka bǎ filɛ ! ' 2377) Ni ba y'i da cogo min, bɔso b'a mɔ tɛn.
2378) Ni da digira i la, i nà ɲɛ wɛrɛ yɛ̀lɛ̀ma.
2379) Ni fiɲɛ yɛ̀lɛ̀màna, ɲɔ̀fyɛ̀muso b'i yɛ̀lɛ̀ma.
2380) E taara dùgu min na, n'i y'a sɔ̀rɔ ù bɛ surukukasi kɛ, n'i ye bàkasi kɛ, ù b'i dun.
2381) N'i taara dùgu min na kà ta'a sɔ̀rɔ: bɛɛ jɔ̀len i sɛn kelen kàn, n'i tɛ ko laɲini na, i fana ka kan k'i jɔ̀ i sɛn kelen kàn.
2382) N'i ye fini sɔ̀rɔ bolo min kàn, i b'a kǎn tɛn.
2388) N'i ye bùgu dɔ ncɔ tà k'ǒ sìgi bùgù wɛrɛ kùnna, n'a ma bɔnya, à bɛ dɔgɔya.
2391) Syɔ̌ tuluma ka di ɲintan da la.
2392) À kǔn sɔ̀gɔ̀ra cogo o cogo, jǎnko à jɔli kà bɔ.
2393) Bɔlìbaga ɲɛ bɛ wàda la.
2394) Basa tɛ kùlùsi kala, n'a m'a ku bɔyɔrɔ bìla à la.
2397) Fàli bɛ se tɔni kelen kɔrɔ, ǹka à t'a tà sɛnɲɛ̀ kelen.
2401) Kabakuru ka teli nkalangɛ ye.
2402) Mɔ̀gɔ man kan kà bere to à bolo, wùlu k'à cin.
2403) Ni sǎ bɔra kà bere min to i bolo, i b'o kɛ k'à cì.
2404) Ni bànàbàgàtɔ fura kɛra koɲuman, à bɛ sini ye.
2405) Ni cɛ̌ màlɔyàra à mùso mà, à tɛ gàrìjɛgɛ sɔ̀rɔ.
2407) Ni fɛlɛba bɔdon kɛra i wùlùden tàdon ye, i tɛnà naji mìn dɛ !
2409) Ni mɔ̀gɔ min ni sìrìla ɲamafu la, i kàna bɔ kɔ̀da la ! ' 2410) Ni mɔ̀gɔ sàgo bɛ kà dɔno màra, à ka syɛ̀muso kɛ à filanan ye.
2413) N'i b'a fɛ̀ kà jo sɔ̀rɔ buntɛni fɛ̀, i k'i ka yɔrɔ furan k'à jɛ.
2416) N'i ni kunatɔ bɛ kɛ̀lɛ jɛbara nɔ̌fɛ̀, i y'a gonkun to à la.
2417) N'i y'a ye mɔ̀gɔ min ni kunatɔ bɛ kɛ̀lɛ misɛ̀li nɔ̌fɛ̀, à jùlàgaari tora à la.
2419) Sani i kà mɔ̀gɔ dɛge jɛgɛdun na, i k'à dɛge mɔni na.
2420) Sǒ bɛ kɛ bàkɔ̀rɔ̀nin ye waati min, ǒ bɛ̀rɛ̀màkirikɛ, ǒ ka da ɔ la.
2422) Dàbàli ka fìsa tɔfanga ye.
2423) Kɛgùya ka fìsa fànga ye.
2429) Kɔ̀nɔ̀nin dakalamajan fìla, ɔlu tɛ ɲàma tà ɲɔgɔn ɲɛ kàn.
2430) Mɔ̀gɔ kɛgùyàra cogo o cogo, i bɛ syɛ̀nabara sàn dɔgɔ la.
2431) I kɛgùyàra cogo o cogo, i bɛ tìgàtoli ɲimi.
2432) Ni mùso dàlilu banna don o don, à bɛ sà ɔ don.
2433) N'i bɛ syɛ̀tigi ka syɛ̀dɛn kelen ɲini, i kà taa à ka syɛ̀ba deli à fɛ̀.
2435) N'i ko i ye wɔ̀lɔ ye, ne bɛ ɲɔ̌ kɛ ne tɛgɛ la k'ǐ mìnɛ. ' 2436) I bɛ kɔ̀nɔ̀ntɔn dɔn, ne bɛ tan dɔn.
2437) Subaga yɛ̀lɛ̀n kelen b'i to suya la.
2438) Kɛgùnman fìlà tɛ se kà jinɛ boso.
2439) Ala ka ɲì, ǹka à tɛ fɛn di mɔ̀gɔ̀ si dalen mà.
2440) 'Bɔ kà i filanw filɛ !
filɛli dǎn dɔn. ' 2441) "Cɛ̌ o !
2443) Da ko da mà: "Fìle fyɛ ! " - 'E ta ye nsìràwo ye wa ? ' 2444) N'i ko i bɔɔnsi ka jàn tasumafyɛ mà, à fyɛbaga b'i bolo.
2445) Diɲɛ bàlàwù fɔlɔ ye mùsɔlànkɔlɔnfuru ye.
2448) Mɔ̀gɔ min tɛ sɛ̀nɛ̀ caman kɛ, ɔ man kan kà lɔgɔmaba tà.
2449) Sàlàya bɛ mɔ̀gɔ min na, ɔ man kan kà kɛ nùgùma ye.
2452) Nàntànkolon sàya ye seli ye.
2453) N'i y'a mɛn: "Dunanya ye dìbi ye," kàbi i b'i ka so, tajisɔngɔ man nɔ̀gɔ i mà.
2454) Ntɔ̌n bɛ ɲɔ̌ dun, ǹka à tɛ cikɛbuguri cɛ̀.
2455) Sìgì-n-bolo-mà sɔncogo tɛ Ala kɔnɔ.
2456) Wùlu min tɛ sɔ̀n kungotaa mà, ǒ sɔ̀n tɛ dɔgɔya.
2459) Ni dàbàkàlànkɔyɔ ma bɔ i bolo la, à nà bɔ i sěn na.
2460) Yaala kojugu bɛ mɔ̀gɔ coron.
2461) Ni kàkàla ma so kɛ, i nà taa.
2462) Tungan man di fùgàri la.
2463) N'i ma ciya kɛ so, i nà taa à kɛ mɔ̀gɔ̀ wɛrɛ ye diɲɛ fɛ̀ diyagoya la.
2466) N'i ma à kɛ i fǎ ye, i m'a kɛ i ba ye, i nà sɔnyàli kɛ.
2470) Fìnìkura min ma se kà nɛnɛ bɔ mɔ̀gɔ la, ǒ fìni kɔ̀rɔ̀len tɛ se kà nɛnɛ bɔ mɔ̀gɔ la.
2472) Hàkɛ bɛɛ bɛ bìla kà làhara kɔ̀nɔ, cijugukɛ hàkɛ bɛ bɔ diɲɛ na yàn.
2473) Kungowùlùnin min y'i ta kɛ sùnɔgɔ ye, ɔ tɛ kàmi mìnɛ.
2474) N'i ye jùru kɔlɔbɔkàlàbà-don kɔ̀lɔn kɔnɔ, à bɛ bɔ ni kɔlɔbɔkàlàbàjinin ye.
2475) Màkàrìtɔ̀sigi tɛ fosi bɔ ɲani na.
2476) Màlo tɛ fùgàri la.
2477) Mɔ̀gɔ min t'a fɛ̀ kà wɔ̀si, n'a kɔ̀rɔ̀la, à bɛ delili kɛ.
2479) "Nà n sàmà ! " tɛ mɔ̀gɔ bɔ kɔngɔ la.
2480) Ni cikɛbali ye jìgìɲɛ dila, fɔ n'a ye à fɛɛre, n'o tɛ, ɲɔ̀ tɛ k'a la.
2481) Ni e ma i gɛ̀lɛ̀ya, dɛ̀gɛ nà ban kà e to gàlàma ɲiniyɔrɔ.
2482) Ni fɛɛrɛtɔ y'a bàn dɔgɔɲini na, nɛnɛ na à nà sɔli-kà-bɔ caman kɛ.
2483) Ni fulakɛ ye min kɛ da-kà-sìnɔgɔ la mìsìdenw kɔ, n'a wulila, à b'o ɲɔ̀gɔn bɔli kɛ.
2484) Ni kàkàla ma so jɔ̀, à na bùgu jɔ̀.
2486) Sàlàbàgàtɔ nɛge ka bɔn à wale mà.
2488) Sìgì tɛ jù ban, bololankolon ɲì tɛ.
2489) Sìgì tɛ mɔ̀gɔ sɔn.
2490) Sìgì tɛ mɔ̀gɔ̀ sɔn n'i ma kɛ mɔri ye.
2491) Sɔgo ka fàsan, mùru da ka go.
2492) Sɔǹsànnin ma ci kɛ à fǎ ye, à fǎ fana ma mùso furu kà d'a mà, ù si ka jùru tɛ si la.
' 2498) "N tɛ se nìn baara la," ɔ ye "N bànna" ye.
2499) Burufyɛla bɛ dɛge, ǹka "Fiɲɛ tɛ n kɔnɔ," ɔ tɛ se kà dɛge.
2501) N'a fɔra: "A'ye nsǒn bɛ̀n ! " ni mɔ̀gɔ min ko: "A'ye mùn fɛn bɛ̀n ? ," à ye dɔ mɛn.
2502) Bɛɛ tulo bɛ màdùmànweleli la, ni màgɔmànweleli sera, bɛɛ kɛra tulogeren ye.
2503) Sǒ kɛ̀rɛ̀tɔ ɲɛ bɛ sira la, à tɛ taa à fɛ̀.
2504) Finiden kùnnàgɛlɛn, n'a ma tara dàga jǔ la, à nà taa kànga fɛ̀.
2511) Dɔ b'i bàn jàkùmàkun na, dɔ b'i tɛgɛ dɔn à la.
2514) Mɔ̀gɔ fìla la tùma dɔ tɛ kelen ye.
2515) "N tɛ sɔgo dun" ye tìɲɛ ye' - "N tɛ myɛ̀tɔ̀taama kɛ" ɔ tɛ ɲɛ̀.
à ka di" caman bɛ fàra ɲɔgɔn kàn kà kɛ di ye.
2518) "Ni tunin nǐn tùn tɛ, n tùn na sɔgɔnin fàga," - "Ni tunin nǐn tùn tɛ yɛn, sɔgɔnin fana tùn tɛ da yɛn." 2519) "Ni nìn jirinin ko tɛ, n tùn na nǐn kɔ̀nɔ̀nin fàga" - "Ni jirinin fana ko tɛ, kɔ̀nɔ̀nin fana tɛ sìgi yɛn."
2522) Kalojɛ bɛ su kɔ̀rɔ mɔ̀gɔ ɲìnɛ mà.
2523) Tɔtigi ɲɛna bɛ tɔdun diya.
2525) Tìlɛlàfana bɛ dun tobilikɛla ɲɛ fɛ̀, ǹka surɔfana bɛ dun à kumakan fɛ̀.
2527) Fɛn min b'i sɛnnàtelìya, ɔ b'i dalateliya.
2529) Mɔ̀gɔ̀ t'a fɔ fɔlifɔla cɛ̀jan mà ko: "I kùru ! ," ni fɔli diyara, à bɛ à kùru.
2530) Ni bɔn diyara, à dɔ̀nkɛ̀law bɛ caya.
2531) Ni dɔ̌n diyara, fìnìnìnjɛ bɛ tà à la.
2532) Nisɔndiya bɛ kɔɲɔmuso ba bɔ dɔ̌n na.
2533) Ni dɔ̌n diyara, ɲìnɛ nà kɛ bɔnfɔla kɔ.
2535) Ni mìsìdɛntulon diyara, mìsìba b'a ku gɛ̀nɛn k'i bɔli mìsìden nɔ̌ fɛ̀.
2538) "E kɔngɔtɔ nisɔn ka di !
2539) Foni ka di denmisɛn ye, foni la sù fɔlɔ dɔn.
2540) ɲɛ min ma dɛli kà kalo ye, n'a ye dɔlo ye, fǎ bɛ dɔn à la.
2541) ɲɛ min tùn tɛ dɔlo ye, n'o ye kalo ye, à ko: "Kinkankin."
2543) N'i ye surukuba kɛ bàbon kɔ̀lɔ̀sìla ye, à bɛ nisɔndiya.
2544) "ɲɛ ni ɲɛ bɛ̀nna, da ka mùn bɛ ɔ la ?
2546) Màlɔbàlìya ladiyalen dɔn suraka la ko: à tɛ kùlùsi dɔn.
2547) Mɔ̀gɔ dɔ ye hɔrɔn ye, à jogo man ɲì.
2548) Mɔ̀gɔ min wolola tìɲɛ̀fɔ kamà, ǒ tìgi bololankolon tɛ sà.
2550) N'a fɔra: "Hɔrɔn dànna nbaki la," ɔ ye i dànbe tiɲɛnen ye.
2551) "I man kan kà fɛn min dun, i b'o fɔɔnɔ, n'o tɛ, à bɛ i kɔnɔ dimi." 2552) "N'a ka di à ye, à kà taa, ǹka kùrùmànkɔ kàna ye à la."
2553) N'i y'a mɛn: "Kàrisa bɛ màlo," à bɛ miiri dɛ.
2554) Yɛ̀rɛ̀wɔlɔkɛ bɛ jìngìjanga, ǹka à tɛ bìn.
2557) Hɔrɔnya ka fìsa sɔnyàli ye.
2559) Bɔ-kà-bìn màlɔya bɛ bàra la.
2561) Sàya ka fìsa màlo ye.
2562) Bɔlì man jugu, nɛri dɛ ka jugu.
Nɛri man jugu, bàna dɛ ka jugu.
bàna man jugu, sàya dɛ ka jugu.
sàya man jugu, màlo dɛ ka jugu.
2564) Màlɔya bɛ hɔrɔnkɛ sǐ dɔgɔya.
2565) "N bɛ tomon fɛ̀ ɲɛdon ye." 2566) Cɛ̌ bɛ cɛ̌ fàga k'à sɔ̀rɔ i ma à màlo.
2567) Dùgùbila ka fìsa jàtìgìlàkɔrɔ bìla ye.
2568) Fàantànya ye tìɲɛ ye, ǹka: "N dɔgɔkɛ ka mɔ̀gɔ dɔ bɛ n ɲɛ," mɔ̀gɔ tɛ sɔ̀n ǒ mà.
2569) Kàli-kà-syɛn k'i fàga, à ka fìsa jogojugu kà da i la ye.
2570) N'i ko fǎ ka wuli i hɔrɔnɲɔgɔn na, i bɛ nkàlon tìgɛ kà da à la.
2573) Ni bɔnya tùn bɛ fɛn ɲɛ̀ mɔ̀gɔ ye, sàma tùn bɛ sà yɔrɔ min, suruku tùn bɛ tìlɛma kɛ yɛn.
2574) Ntura fàgàli tɛ à dimi, ǹka n'i y'a kɛ wɛ̀rɛ̀dɔnkɔnɔ ye, n'i y'a fàga à la, à b'a dimi.
2575) Sàya ka fìsa mɔ̀gɔ̀làsiri ye.
2576) Mɔ̀gɔ̀sɛ̀bɛ̀ya bɛ fɔlɔ i yɛ̀rɛ la.
2578) Ni diɲɛ sùnɔ̀gɔ̀ra, mɔ̀gɔ̀ɲùmàndenw b'a lakunu .
2580) Mɔgɔ bɛɛ n'i sùdɔnjama dɔn.
2581) N'i ko mɔ̀gɔw mà: "Ne ni aw tɛ kelen ye," ni i ma ù lafìsàya i yɛ̀rɛ ye, i bɛ kà i yɛ̀rɛ lafìsàya ù ye.
2584) Fiɲɛ bɛ taa ni dùfon ye ko: à bɛ i jǒɲɔ.
2586) Mɔ̀gɔ kɔ̀rɔ o kɔ̀rɔ, don dɔ, i bɛ fìli.
2587) Bàna dǒn ka di à bɔ ye.
2591) Ni mùso ye à den tà à wulu mà, à b'a dɔn tàfɛn tɛ, i b'a sɔ̀rɔ à dɛlìlen bɛ à la dɛ.
2592) Kɔ̀rɔ̀ tɛ nàmàkɔrɔ sɔ̌n bɔ à la.
2593) Ni sɔ̀gɔ̀lan ye mɔ̀gɔ mìnɛ, à bɛ yɛ̀lɛn sɔkɛ balan, ǹka ni à bɛ bɔ, à bɛ yɛ̀lɛn sìrakɔ̀gɔ̀ma kàn.
2594) Sɔ̀ndàbìlàmɔgɔ bɛ min kɔrɔ, ciba b'i bolo kɔrɔ.
2597) Mùsɔkɔ̀rɔ̀ba tɛ fara à la denwolo la, fɔ à ka nunkurun wolo.
2598) Wɔ̀lɔ̀sɔ o wɔ̀lɔ̀sɔ dùlen bɔra Kankaba, Bàmàkɔ̀kaw tɛ se kà ɔ latilen.
2599) Makantaa tɛ mɔ̀gɔ sɔ̀nkɔrɔ bɔ i la.
2600) Ni mɔ̀gɔ tɛ̀nɛ kɛra kɛnmafɛn ye, i kàn'a to sɔ̀n k'à mǎjɛni, n'i mɛnna k'à mǎjɛni, i bɛ i bolo lanɔ.
2601) Sɔ̌n b'i nɛge ban.
2602) Ni mɔ̀gɔ y'i jugu dɔntɔ ye dɔ̀lɔ̀so la, i sàgo sɔ̀rɔ̀la à la.
2603) Mɔ̀gɔ sɔ̌n bɛ sira da à ɲɛ.
2605) Ni kale kɛra ɲɛ min na, sàfùnɛ̀kùn kelen t'o jɛya .
2606) N'i ko i sɔ̌n mà: "N kɔ̀nɔ yàn ! ," n'à mɛnna kà i kɔ̀nɔ, à sɔkɛ̀bàtigi nà i sɛgɛrɛ.
2610) Sɔ̀gɔ̀màdàbilen ye bɛɛ jɛ̌ ye, ǹka ni tìle gànna k'ù to min nɔ̌ fɛ̀, ɔ bɛ suma fɛ̀.
2611) Kɔ̀gɔ bɛ fàli kùn, à nɛge b'a la.
2612) Kɔ̀gɔ dayɔrɔ tɛ dawolo ye ko: nɛ̌ kàna se ǒ mà.
2613) Kɔ̀mɔ̀suruku min yɔrɔ ka jàn i la, ǒ kàsìkan ka di i tulo la.
2614) Ni bàmùsɔkɔrɔ ma dɛ̀nɛ ye, à kɔ t'a ŋɛɲɛ.
2615) "A'ye to an kà à ɲɛɲini ! ," ɲɛmɔgɔ dɛ ko dɔn.
2616) Cɛlɛya ye tìɲɛ ye, ǹka "N nà n cɛ̌ wulu tìgɛ," ɔ tɛ à dɔ ye.
2617) "À kàna dùfon dimi: bàninkɔ̀nɔ ye kɔ̀nɔ cɛ̀ɲi ye."
2618) Cɛlɛya ye tìɲɛ ye, ǹka: "Bolokodenw bìnna n mùso kàn," ɔ ye nkàlon ye.
2619) Jɔ̀nnin kùnnàndi kɔniya kùn tɛ.
2620) Sani i kà dakantigi kɔniya, i k'à k'i teri ye.
2621) N'i ko: "N bɛ taa sugu la kàtugu n filanw bɛ taa," min bɛ ɔlu kùn, n'o tɛ e kùn, sugutaa tɛnà bɔ.
2622) "Kàri taara sugu la, ne fana bɛ taa. " ni kàri taara ni min ye, ni e ma taa ni ɔ ye, kàri nà sɛgin ni min ye, e tɛnà sɛgin ni ɔ ye.
2624) Làdege ka fìsa ni kɔniya ye.
2625) Mɔ̀gɔ bɛ fàdɛnjùgùya kɛ, ǹka Ala tɛ sɔ̀n ǒ mà.
2628) ɲɛkunaya bɛ i yɛ̀rɛ lakàli bìla mɔ̀gɔ la.
2633) Hàkɛ ye mɔ̀gɔ̀ caman balo.
2636) N'i sigira e ka sokɔnɔnson na, i bɛ konnɛgɛ dɔn à bolo.
2637) N'i ye dùgùlɛnfile sɔnya, i nà à fyɛyɔrɔ fɔ.
2640) Nsǒn bɛ se k'à fɔ ko: "N m'a mìnɛ," ǹka: "N nɔ̌ kàna ye" ɔ ye nkàlon ye.
2642) Nsǒn sìgìlen bɛ ni weleweleda ye.
2645) Syɛ̀son tɛ, min b'a fɔ ko: "Tulu bɛ n ba bolo," ǒ dě dɔn.
2646) Walifɛn bɛ mɔ̀gɔ bɔnya, ǹka à tɛ i tɔ̀lɔ.
2647) Basiriba bɛ wɔ̀yɔ ko: "Nɛ̀gɛ̀bere tununen bɛ."
2649) Sugugirin ye tìɲɛ ye, "N tɛ jɔ̀ ni n ka bonkɔnɔna tɛ" walifɛn b'i bolo.
2650) Mɔ̀gɔ̀ man ɲì i yɛ̀rɛ da.
2651) Mɔ̀gɔ ɲɛ̀ o ɲɛ̀, i tɛ se k'i mànkutu.
2653) Sɔ̀rɔ̀ tɛ da tugulen to.
2654) Yɛ̀rɛ̀jìrànci ka bà tɛ dɔgo bǎ tɔ̌w cɛ la.
2658) I sěn diyara cogo o cogo, i tɛ se kà bɔli kà tɛ̀mɛ i yɛ̀rɛ kàn.
2659) Ni bɔɔnsìbɔ tùn ye kɔ̀rɔ̀ya ye, bàkɔ̀rɔ̀nin tùn na kɔ̀rɔ̀ya n'à tìgi ye.
2660) Ni bɔ-n-kɔnɔ-den sɔgo cayara cogo o cogo, à bɔra min kɔnɔ, à sɔgo man ca n'o ta ye.
2662) Npye b'a fɔ: à kelen bɛ dìngɛn na, ɔ ye tìɲɛ ye, ǹka à kelen bɛ jɛkɛnɛ kàn, ɔ ye nkàlon ye.
2663) Npye bɛ à dìngɛn na, ǹka "N kelen bɛ fuga la," ɔ tɛ tìɲɛ ye.
2672) À bɛ kùlu kùncɛ̀màjiri kɔnɔ ko àle ka jàn ni jiri bɛɛ ye kà sɔ̀rɔ: jiri bɛɛ ni à falenyɔrɔ dɔn.
2673) Dùgu dɔno min kàsìkàn ka di ni dùgu dɔno tɔ̌w ye, ɔ ko man di dɔno tɔ̌w ye.
2674) Kùncɛ̀ba jìgìsìgìyɔrɔ ye kùn-bɔ-ko-la ye.
2675) Mɔ̀gɔ̀ bɛ Ala ye n'i m'i jan.
2679) Fɛn min ye dǎn kɛ, ɔ tɛ dɔgɔya.
2680) Dɔnɔkɔ̀rɔ̀kunkolo, à tɛ dɔgo naji la.
2681) I ye kɔ̀nɔ bɛɛ den tà, e ma teenta ta tà ban.
2682) I ye min fǎ dɔn, ne yɛ̀rɛ y'o ba dɔn.
2684) I ye wɔ̀lɔ min fàga, ne y'o kili cɛ̀.
2685) Kà i yɛ̀rɛ kɛ npɛtɛba ye k'à sɔ̀rɔ: mìnkɔ kelen tɛ i la.
2688) "Kunatɔ y'o furaduman dɔn"- "Mùn y'a sěn n'a bolo tìgɛ ? " 2689) Bùgùrìdàlaw b'u bolokɔni kelen sin dùgu mà.
n'o bɛ fɛn ɲɛ̀ mɔ̀gɔw ye, kà tan sin yɛ̀rɛw mà, nà kɛ fàama ye.
2690) Min ko à fǎ ka sǒ tùn ka ca, àni min ko: "Bɔ n fǎ taw ɲɛ, kà tɛ̀mɛ ! " ɔ tɛ kelen ye.
2691) Mɔ̀gɔ̀ caman b'a fɔ: "An ye cɛ̌ ye" so kɔnɔ, ni i ye cɛ̌w bìla kungo kɔnɔ ...
2692) Mɔ̀gɔ̀ tɛ màlo n'i ma kuma.
2693) "N cɛ̀ ka ɲì" su fɛ̀, ɔ ma fɔ bɔ, ni dùgu jɛra, à nà dɔn.
2694) N'i y'a fɔ su fɛ̀ ko: "N tɔgɔ cɛ̀bìlɛn poro ! ," ni dùgu jɛra, i nà ye.
2695) "N kǔn gànànen dɔn" ɔ tɛ se fɔ la, "Fugula bɔ" ka teli ɔ ye.
2696) "Taa'fɔ n bɛɛnnakaw" ye ko: "N kɛ'n bɛ mɔ̀gɔ ye," ɔ tɛ se fɔ la, ù n'a mɛn.
2697) N'i ko i bɛ npɔgo dɔn sàma na, n'i y'a kɛ, i ye koba kɛ, n'i ma se k'à kɛ, i ye kumaba lankolon fɔ.
2698) "N ɲɔ̀gɔ̀n tɛ n badenw na ! " ɔ ye tìɲɛ ye, ǹka "N ɲɔ̀gɔ̀n tɛ n fàdenw na ! ," dɔ n'i tereke.
2699) "N ɲɔ̀gɔ̀n tɛ n badenw na," ɔ ye tìɲɛ ye, ǹka "N ɲɔ̀gɔ̀n tɛ mùsɔ wɛrɛ denw na," ɔ ye nkàlon ye.
2700) Ni jɔ̀nkɛ ko à ye se jùrùcaani na, min kɛra k'a sìri, à m'o càani.
2702) Ni mɔ̀gɔ ko: "N ɲɔ̀gɔn basaɲimina tɛ," basa min bɛ ji la, i tɛ se k'o mìnɛ kà ɲimi.
2703) Ni mɔ̀gɔ ko: "N ɲɔ̀gɔn kogodala tɛ," kogo min ka kɔ̀rɔ i fǎ ye, i tɛ se k'o da.
2705) N'i kamalennama tǔn cɛ̌ ka ɲì, à bɛ dɔn e kɔ̀rɔ̀len nukala la.
2706) N'i y'a mɛn k'i jàmu ye gɔngɔnduuru ye, i sěn fìla bɛ dùgu mà .
2707) N'i y'a mɛn: "N bolofɛn kùru-kùru," min ye à di i mà, ɔ bɛ à dɔn kà tɛ̀mɛ i kàn.
2708) N'i y'a ye i den cɛ̀ ka ɲì, cɛ̌ kà bɔ à ko la.
2709) "Nìn bɛ n fɛ̀ so" ye waso ye, ǹka "N bɛ se nìn na" i n'o bɛ yaala.
2710) Nsoŋe ye so dùgùlen ye, ǹka ɲɛ̀bɛrɛ bɛ bɔndɔnkɔ̀nɔ̀fɛn dàma dɔn dɛ.
2711) Waso kɔ ye kùnnàngɔya ye.
2713) Wùlu bɛɛ bɛ bǒ dun, ǹka min b'a ta da à ɲi kàn, ǒ dɛ ye bɔdùnna ye.
2715) Denmisɛnw ta kɛ'n bɛ pan-kà-n-mìnfura kari ye.
2716) Dɔnso den b'a tugu kà bǒ cì, à y'a dɔn: à fǎ bɛ suma dɔn.
2718) Koro ma à wulu bɔ à fàgàbaga la, fɔ à jɛnìbaga.
2720) Fàamàden tɛ kuma ni hakili ye.
2721) Kaana ma ban boso la, koro ko: à kɔnɔ bɛ fara kɛn fɛ̀.
2722) Ni sanji ye i ye togokolon na, à tɛ jɔ̀ tugunni .
2724) Fà tɛ kamalen fɛntigi la, ǹka nkaninkani b'a la.
2725) Sɛgɛ ka syɛ̀dɛnta tɛ kojugu ye, kà i sìgi kogo kan na kà à dun, ɔ ye ɲɛdon ye.
2726) Warabìlen ka kàba tiɲɛ ye kɔ̀rɔ̀len ye, ǹka: "Kunu ta ye n kɔnɔ tɔ̀n, n nà taa ni tasuma ye n bolo bì," tìgì tɛ fɔro la dɛrɛ.
2728) Yàada man ɲì.
2730) Ji bɛ dɔnbaga fɛ̀ cɛ̀jan ye.
2731) Ji ma màsa dɔn.
2732) Mɔ̀gɔ bɛ to i dɔnkɔnin ji la.
2735) Kurun tɛ bɔnya jɛliba mà.
2736) Ni mɔ̀gɔ dɛlìla kɔ̀lɔn na, don dɔ i bɛnà bìn à la.
2737) Sǒ ka jugu à dɔnbaga mà.
2741) Mɔ̀gɔ kàna i ni mɔ̀gɔ kɛnyɛ n'aw man kan.
2743) "N mɛnna n ka ko la" àni "N tora n ka ko la," ɔlu bɛ ɲɔgɔn kɛ̀rɛ fɛ̀.
2747) Fiyen ta mùn bɛ ciyɛntamuso ko la ?
2750) Mɔ̀gɔ̀nìnfin bɛ tunu ji la yɔrɔ min, ɔ tɛ bǎ tagayɔrɔ ye.
2752) Kùnkolo yaalalaba bɛ se à cìbaga mà don dɔ.
2755) Mɔ̀gɔ bɛ se sǒ la, i t'i sìgi à nu kàn.
2756) Mɔ̀gɔ kàna diɲɛ tan ni i disikolo ye, n'o tɛ, diɲɛ tɛ kari, i disi bɛ kari.
2757) Mɔ̀gɔ̀ t'i yɛ̀rɛ bìla kɔ̀lɔn kɔnɔ ko "Ala ye màsa ye."
2758) Mɔ̀gɔ̀mìnɛ̀wara min tɛ su fɔron, à tɛ tìle fɔron, denmisɛnw nà ù ɲɛnajɛ ɔ ku la don kelen.
2759) "N ye ko bɛɛ ɲɛdɔn," i kùnnàkalakala tɛ ban.
2760) "Ne ye nǐn fǎn dɔn binjan na," binkɔɔlɔ tɛ ban i kùnkolo la.
2761) Ni fa ye mɔ̀gɔ min dɔn warakalanden tàli la, kɔngɔtɔ sìcogo bɛ ɲɛ̀ i ta ye.
2762) Ni mɔ̀gɔ t'i sǐ dàma dɔn, n'i y'i sìbànko kɛ, i n'i sǐ dàma dɔn.
2763) Ni màfìɲɛ̀ya nɛge bɛ ɲɛ̀bɛrɛ la, à b'a yaala syɛ̀kulukulu da la.
2764) Ni nkolonin ye i sanga bǎ mà, biɲɛkalakurun, ǒ nà aw bɔ ɲɔgɔn mà.
2768) N'i y'a mɛn: "I tɛ sɔ̀rɔ jɔ̌ la," min dara i tɔgɔ la, i nà sɔ̀rɔ ɔ la.
2770) "Ò man gɛ̀lɛn ! Ò man gɛ̀lɛn ! " ǒ dɛ ye Gɔnba ka sànsɛnɛ labalan.
2776) Abada, mɔ̀gɔ̀ tɛ se à da la.
2778) Tìɲɛ bɛɛ tɛ fɔta ye.
2782) Dɔ̀nkìlìdàla ko: "Sikeyi ! ," à tɔ̌ b'a kɔnɔ.
2783) Fɛn tɔlìlen bɛ bɛɛ ka so, ǹka mɔ̀gɔ min ye i ta wɔgɔbɛ, ɔ kasa bɛ se yɔrɔ bɛɛ.
2784) Mɔ̀gɔ kàna kɛ nkɛɛrɛn ye k'i yɛ̀rɛ fùru fara.
2785) Ni mɔ̀gɔ ye i fàrìkolo yɔrɔ bɛɛ tɔgɔ fɔ, à laban i nà i yɛ̀rɛ nɛni.
2787) Kuma bɛɛ ma nà ni fɔli ye.
2788) Kɔnɔjugu bɛ tɛ̀mɛ yɔrɔ dɔ la, dajugu tɛ tɛ̀mɛ yɛn.
2790) Mɔ̀gɔ bɛ cɛ̀ɛnɛ dùgu ma, i bɛ wuli, ǹka n'i cɛ̀ɛnɛ̀na i nɛ̀kala kàn k'i bìn, i tɛ wuli.
2791) Mɔ̀gɔ̀ si tɛ "ùnhun" laminɛ kɔrɔ dɔn.
2792) Mɔ̀gɔ̀ t'a fɔ waliden mà "I sungurunba ! ," i ta bɛ i bolo, i t'o laban dɔn.
2793) Ni dalateliya ye mɔ̀gɔ bìla ko min na, sɛnnàtɛ̀lìya t'i bɔ ɔ la.
2794) N'i ye i kùnfɔ̀yɔrɔ caya, à laban i nà i kùnfɔ i jugu ye.
2795) Bànàbàgàtɔ tɛ ŋuna dùgu dɔ la, ǹka à b'a fɔ: "N ka bàna bìlɛlen bɛ bì."
2796) ɲɛ bɛ ko dɔ ye, da tɛ ɔ fɔ, tulo bɛ kuma dɔ mɛn, da t'o fɔ.
2797) Sǎ sěn bɛ à kɔnɔ.
2798) Dalateliya tɛ mɔ̀gɔ dɔn barikada la ni à ma di i mà.
2802) "N da man fiɲɛ, ǹka n da jùkɔ̀rɔ̀la ka màgan."
2804) N'i y'i dɔgo i myɛ̌ na, sɔgo bɛ dun i kɔrɔ.
2805) "Cɛ̀nin tɛ mɔ̀gɔ ye," ɔ b'i da la, ǹka cɛ̀nin yɛ̀rɛ k'à fɔ ko àle tɛ mɔ̀gɔ ye, wa !
2806) Da tɛ ŋàna to.
2807) Min bɛ fɔ waraba sǔ kùnna, ɔ tɛ fɔ à ɲɛnama kùnna.
2808) Fàama bɛ kɔrɔfɔ à kɔ.
2810) Fànàya jùjɔn ye yɛlɛmisɛn ye.
2811) Naafigiya jùjɔn, ɔ ye yɛlɛmisɛn ye.
2812) Naafigiya kǔn ye bɔ̀nɛ kà bɔ à la ye.
2813) Bǐ mɔ̀gɔ̀ tɛ mɔ̀gɔ kǔn tu-kojugu fɔ, fɔ à di-kojugu.
2814) Den min ko: "Kɔlɔntàntulu sànta bɛ dɔgɔfyɛ la," ǒ sɔ̀ngɔ d'o mà, ǒ kà taa à sàn.
2816) Foyi man jugu fàna mà "I bɔ n da la" kɔ.
2818) Kon tɛ bon bɛɛ da la.
2819) Mɔ̀gɔ màɲìnìna, n'i ma sɛ̀gɛn, i nà ɲìnɛ.
2821) Naafigi nɛ̀kala bɛ dùgu cì.
2822) Ni fàna y'i mìnɛ i bǒ kùnna, i b'i sìgi à la.
2824) Ni naafigi dɔnna mɔ̀gɔ ni i ka kùlùsi cɛ, i bɛ à bɔ k'à fìli.
2825) ɲɛ caman ka di, ǹka ɔ tɛ à sɛnkɔ̀rɔ̀fɛnw ye.
2831) Syɛ̀den tɛ mɔ̀gɔ min fɛ̀, à man kan jàkùmàwara k'i ka kumajugu sɔ̀rɔ.
2832) Tulogeren bɛ fàna se kùncɛ̀gan mà.
2833) "Kàrìsa kɔnɔma dɔn" ɔ ye tìɲɛ ye, ǹka "I den ye mùn ye ? " àni "I bɛ jìgin don jùmɛn ? " ne t'o la.
2834) Ni bìlakɔro ye kàla turu bàninkɔ̀nɔ bɔda la, n'a ko à bɛ ɔlu yaala, à tagara à yɛ̀rɛ yaala.
2838) I tɛ ɲɛ̀ ji min na dɔnni kɔ, ɔ la nàgàkɔrɔ cɛ̀kun tɛ.
2839) Kà i sɛ̀mɛ kogo la, kogo nà foron, kà i sɛ̀mɛ jiri la, jiri nà kari, n'i y'i sɛ̀mɛ i yɛ̀rɛ la, i nà don dɔ ye.
2840) N'i ko i bɛ dɔn ko la, i kà dɔn à la i sěn fɔ i kǔn.
2841) Ni mɔ̀gɔ bɛ dɔn bɔtɔnɔ na, i kà dɔn à la fɔ i pàsa fìla kà nɔrɔkɔ à la.
2842) N'i sera kɔ̌ la, sani kà kɔ̌ mini-mini, i sěn dɔn ji la ko kelen.
2843) N'i bɛ to ji la, i kà to ba la.
2844) N'i tɛnà ɲɛ̀ bɔ̀gɔ̀dun kɔ, e ni dùgùtigi kà kɛ̀lɛ kogoninkuru nɔ̌ fɛ̀.
2849) Buntɛni ka dɔgɔ, ǹka à tɛ kùru kà bìla jufa la.
2850) Cɛ̌ bɛ kàsi, ɲɛji tɛ bɔ.
2852) Tàafe sìrìlen bɛ caman jǔ la, ɔ tɛ mùso ye.
2855) "N tɛ siran e ɲɛ, e tɛ niminɛmɛlɛkɛ ye."
2857) Denkɛ bɛɛ tɛ cɛ̌ ye.
2862) Cɛ̌ bɛɛ ye cɛ̌ ye, ǹka nukɔrɔsima dɛ ye wara ye.
2869) Bobo bɛ sùgo, ni dùgu jɛra, à ɲɛfɔcogo bɛ à kɔnɔgàn.
2871) Ni dosokɔrɔ ye i kà à myɛ̌ na, kolokurun caman bɛ à mǎjɛ̀.
2872) Ni dunankɛ màlɔyàra kà ji mìn kɛnɛ kàn, i nà i kɔlìji mìn ɲɛgɛn na.
2876) Dùnùkan ka bɔn, à bɛ mùso kɛ̀rɛ la.
2877) Don bɛɛ n'a sɛ̀gɛn dɔn, mɔ̀gɔ man kan kà jɔ̀rɔ i ɲɛtaakun miiri la.
2879) San fìnnen bɛɛ ji tɛ nà.
2882) Ni tɛ fìla ye !
2883) Jɔ̀n-n-suma-na, à bɛ màájà tù kà bìla i kan na.
2884) K'i cɛ̀ɲɔgɔn tànu, à t'i kɛ mùso ye.
2885) Mɔ̀gɔ̀ tɛ dɔgɔya i sɛ̀lɛ la.
2887) Cɛ̌ kà bɔli ye tǐɲɛ ye, e t'i kɔ filɛ fyewu, jàtìgɛ̀li b'a la.
2888) Cɛ̀ya màsiri tɛ jitɔya ye.
2889) Jitɔ kùnko man dɔgɔ.
2890) Kɛ̀lɛ man di jitɔ la.
2891) Mɔ̀gɔ siran o siran, i t'a fɔ i jùkuna mà "Bɔ n kɔ." 2892) Ni mɔ̀gɔ ko: "I ye karatɔ ye," n'i ni waraba bɛ̀nna kungo la, i n'i merun.
2894) Suruku b'a siranbagatɔ dɔn.
2896) Cɛ̀bà jitɔ bɔlìkan ye ko: "Mugu banna, kìsɛw bɛɛ banna."
2898) Kɛ̀lɛ la cɛ̌ jitɔ, ɔ ka fìsa "Nìn so ìn tɛ bon" ye.
2899) Kɛ̀lɛ la, bɔlìbàgà fɔlɔ, ɔ ye yɛlɛfɛn ye.
2900) Jɔ̀nmuso tùn bɛ sì kɛnɛ mà, à ye so sɔ̀rɔ, à ko: "Wǒ b'a la."
2901) Bǎ ye bùlon sɔ̀rɔ, à ko: "Fanfan."
2902) Ni kunatɔ ko: "A'ye n sɔn tìga la ! ," n'a jɔ̀nna ɔ la, a'ye tìgàbɔrɛ jìra ɔ la.
2905) Fìlàkwàmàso ye dùgu wɔɔrɔ sɔ̀rɔ, hali bì, e k'i bɛ nùgùrɛ̀juru gɛ̀lɛ̀ya bìlen !
2907) Dùsu ye ji goni ye, à tɛ mìnnɔgɔ ban.
2909) Dùsùkun bɛ mɔ̀gɔ tiɲɛ, à tɛ mɔ̀gɔ ɲɛ̀.
2910) Dùsùmàngo b'a yɛ̀rɛ màgo sà.
2911) Dùsùmàngo dǎn ye bada ye.
2913) Dùsùmàngo tɛ delili kɛ.
2915) Dùsùmàngo tɛ waliden tɔ̀nɔ dun.
Sani k'à to à kà suma, à bɛ wuli.
2917) Falanin dùsùmàngo, i ba sɛgɛrɛko b'i kɔnɔ.
2918) Jigoni fìla tɛ ɲɔgɔn sogin.
2921) Ni dùsùkasi y'a to i kà bolokuru kɛ kà bàla ɲɛnama cì, san'i kà jolo bɛɛ bɔ à la, i dùsu nà suma.
2922) N'i fununa kà sɛgìfàfinikisɛ bɔ̀n, san'i kà ban à tɔ̀mɔ na, i dùsu bɛnà suma.
2923) Ni fɛn o fɛn goniman sera i mà, i bɛ à sumalen lasɛgin.
2924) Ni san sɔlìla kà kulu don o don, sanji bɛ nà ɔ don.
2925) Sɔgo kùmùlɛnkɔrɔ kɔ̀gɔ̀làbɔ man go.
2926) "À bìlà ! " - "N t'a bìla." Tasuma tɛ.
2927) Kàrìsa kɔ̀ni ye ntɔri ye, à tɛ se kà yɛ̀lɛn jiri la ni à yɛ̀rɛ ye, ni mɔ̀gɔ ye à sěn dǒn-dɔn, à bɛ bìn.
2928) Kàrìsa, n'a ma mɔ̀gɔ ta mɛn, à nà Ala ta mɛn.
2929) Kàrìsa ni fosi man kan gungurun kɔ.
2930) Syɛ̀kili fìla sìri ka di ɲɔgɔn na kɛɲɛkɛkɔrɔ fìla sìrìli ye.
2931) 'Cɛ̀ !
à to !
N'i m'a to, n'a tɔnna i kɔrɔ, i nà kɔnɔgàn à cɛ̀ko la.
' 2932) Denmisɛnnin bàncìmàna, i nà tɛ̀mɛ dàgànìn caman datugulen na.
2933) "N nà n ta kɛ," ɔ den tɛ dɔn da la.
2935) "Bɛ̌n bɛ so" ka di ni sogolonbugu ye.
2936) Bɛ̌n ka di.
2937) Cɛ̀kàlàden kɛ̀mɛ sìrìlen, ɔ kari ka go.
2938) Dùgu o dùgu tɔgɔ ko "Bɛ̀ndugu," kɛ̀lɛ tɛ ǒ cì.
2939) Dùnu bɛ̀nnen, bala bɛ̀nnen, buru bɛ̀nnen, mɔ̀gɔ̀nìnfìnya bɛ̀nnen ka fìsa à bɛɛ ye.
2940) Jàmàna fìla bɛ bɛ̀n ni sɔdànsow tɛ. Màsàkɛ fìla bɛ bɛ̀n ni sɔdànsow tɛ.
2942) N'i ye i ka bùgu ncɔ kà mɔ̀gɔw wele ko kà nà à kà tà, ni ù ye bàn, i yɛ̀rɛ bɛ i bàn bùgùncɔ tàli mà.
2945) Bolo fìla bɛ ɲɔgɔn kɔ kà jɛ.
2947) N'i ye bìlakɔro fìla kɛ ɲɔgɔn kàn, à nà kɛ kamalenkɔrɔ kelen ye.
2950) Kɔ̀nɔw jɛ̀len bɛ "biii" fɔ.
2953) Jɛ̀-k'à-fɔ ye dàamu ye.
2954) Mɔ̀gɔ bɛ kɛ̀lɛ min na, ǒ cɛ̀ caman dɛ ka di i ye.
2956) Mɔ̀gɔ̀ kelen, kakili kelen, mɔ̀gɔ fìla, hakili fìla.
2957) Mɔ̀gɔw ye ɲɔgɔn sàfunɛ ye.
2958) Ni cɛ̀ kelen farinyana cogo o cogo, à la kàsi man go.
2959) Ni jàma jɛ̀ra kà dùga tà mɔ̀gɔ min ye, mɔ̀gɔ̀ kelen ka danga tɛ foyi kɛ ɔ la.
2960) Ni jàma jɛ̀ra ko min na, ɔ tiɲɛ man di.
2961) Ni mɔ̀gɔ kɛra jɛ̀nɔgɔ la, nɔgɔjugu tɛ.
2964) Kuma man kan kà kɛ gɛsɛ ye kà bɛ̀n mɔ̀gɔ̀ kelen da mà.
2965) Kuma o kuma tɛnà dàn fɔko kelen mà, i k'i jànto fɔko filanan na.
2966) Kuma tɛ goya mɔ̀gɔ min ɲɛ na, à tɛ diya i ɲɛ na.
2968) N'i y'a mɛn k'an tìlɛnna kà kɔrɔfɔ kɛ, k'ɔ ma ban fɔ wula fɛ̀, min fɔra wula fɛ̀, n'ǒ tùn fɔra sɔ̀gɔmà, à tùn na ban.
2970) Cɛ̌ bɔra dɔ̌n na, mùso bɔra dɔ̌n na, se-kà-bɔ-kɛ-dɔn banna.
2972) Fɛn min ka di mɔ̀gɔ ye, i b'o bìla i ɲɛ fɛ̀, n'o tɛ, à kɔfilɛ bɛ caya.
2973) Bɔli mɔ̀gɔ fɛ̀ min b'a kɔ filɛ i la. 2974) I bɛ bɔli la mɔ̀gɔ min nɔ̌ fɛ̀, ɔ ka kan kà à kɔ filɛ i la.
2975) Kɛ mɔ̀gɔ fɛ̀, min b'i fɛ̀.
2977) Cɛ̌ bɔra dɔ̌n na, mùso bɔra dɔ̌n na i ye, fɔ i diyanyemɔgɔ, ɔ kɔ, mɔ̀gɔ bɛɛ dafara.
2979) Dùgu bɔnya o bɔnya, bɛɛ ni i diyanyebaga dɔn.
2981) Diya tɛ kɛ̀lɛ sà.
2982) Fà tɛ dɛli la kà ɲɔgɔnye bɔ.
2984) Fɛn min ka di mɔ̀gɔ ye, ɔ bɛ sì i ɲɛ na.
2985) Hali ni sanu tɛ i fɛ̀, wari tɛ i fɛ̀, ǹka ni i ni mɔ̀gɔw bɛ ɲɔgɔn fɛ̀, i ye bàana ye.
2986) Kànu di bɛ dɔn kànùŋunu kɔnɔ.
2988) Kùn tɛ diyanye la.
2990) Ni baara t'i la, kɛ mɔ̀gɔ fɛ min tɛ i fɛ̀.
2991) N'i ye sanji kɛlen ye kà dosokɔrɔ bùgɔ fɔro la, ɔ y'a sɔ̀rɔ, à bɛ tìgi mǎkɔ̀nɔ.
2992) ɲɛ naani, à ka fìsa kuma ye.
2993) ɲɛnafin bɛ fàli fàga.
2998) ɲɔgɔnye ko kelen ka fìsa sàmàjɔ̀kɔ tan ye.
3001) N'i ko i dɔgɔnin ma: "I bɔdìngɛ̀ bilen," à b'a fɔ ko: "I ta ŋanaŋana dɔn !
" 3002) N'i t'a fɛ̀ i fǎ kà nɛni, i fana kàna mɔ̀gɔ fǎ nɛni.
3003) N'i t'a fɛ̀ mɔ̀gɔ kà kàli i fǎ la, i fana kàna i kàli mɔ̀gɔ ta la.
3004) N'i ye min sìri i cɛ̀ɲɔgɔn na, ni i fana sɔ̀rɔ̀la, ɔ bɛ da i kàn.
3005) ɲimini min ka di wùlùnin da, ɔ ɲimini kelen bɛ da à yɛ̀rɛ kolo kàn.
3006) N'i ma fɛn bìla mùsɔkɔ̀rɔ̀nin ka jɛmɛ na, min b'a la, kàn'ǒ tà kà bɔ à la.
3007) "N'i ma n ka so furan, e kàn'a nɔgɔ."
3008) ɲinɛ bɛ se kà sɔnkala bìn, à tɛ se k'à lawuli.
3009) Tatugukɔnɔnin bɛ tasuma dadɔn, ǹka à tɛ se kà tasuma silasà.
3011) Di ka timi, ǹka ɲàga b'a la.
3014) N'i ye dàtù finman bɛɛ bɔ à la, à tɔ̀ tɛ na bɔ.
3018) Ni mɔ̀gɔ̀kolon ma jànya, à na bɔnya.
3020) Ni mɔ̀gɔ̀ ma sɔ̀n o sɔ̀n bìla sɔlìmàdɛnso la, i t'ǒ bìla fɔ kà t'i sà.
3021) I b'i den kɔrɔfɔ kɔ̀nɔ̀bàfaga la, n'a bɛ ǒ dùfon sìyɔrɔ ɲìnìnkàli kɛ, ɔ tɛ kɔ̀nɔ̀bàfaga dabìlàtɔ ye à fɛ̀.
3022) Fɛn n'i cin, ɲi t'a da.
3023) "Ni ne tùn y'a dɔn ! ..." (ɔ) fura tɛ mùsɔkɔ̀rɔ̀nin bolo.
3024) Tìn-k'à-dɔn bɛ nà wula fɛ̀.
3025) Tìn-k'à-dɔn ye den kɔsa ye.
3026) Sɔ̀nnàkɔnɔ bɛ kulu.
3028) Ni mɔ̀gɔ ye mùso sɔ̀rɔ fìlɛnìnfyɛ la, n'à ye à cɛ̀ɲɔgɔn damɔnen ye, i hakili bɛ i yɛ̀rɛ sɔ̌n na.
3030) Hàkɛ tɛ to ni jɔli ma bɔ.
3032) N'i jàlàkìra, à fɔ: "N t'a ɲɔ̀gɔn kɛ tugun."
3033) "Ala k'i sàra ! ," n'i y'o digitɔ ye mɔ̀gɔ min na, ɲùmànkɛ̀ko tùn tɛ ɔ kɔnɔ.
3034) An bɛ Ala gàsi min tiɲɛ diɲɛ na sisàn, Ala bɛ làjaba min da an kàn sini ǒ nɔ̌ fɛ̀, n'an tùn ye ɔ dɔn, an tùn tɛn'à gàsì kelen tiɲɛ.
3035) Biri-biri-biri bɛ dǎn kɛ, ǹka "Wo ! Ngala den ! " ɔ bɛ bolo la.
3036) Bɔlì tɛ dǎn kɛ.
3037) Bolokɔniden tɔlìlen, à bɛ da à tìgi nu da la.
3040) Bùgɔ̀li tɛ mɔ̀gɔ màsiri ye.
3041) Dàbi da b'a bìla tìle la.
3043) Dàtu ka di basa ye, ǹka kabakurunfili b'a nɛge bɔ à la.
3044) Den bɛ wolo kara kan, ǹka à tɛ se kà balo à kàn.
3045) Don bɛɛ ye nsǒn ta ye, ǹka don kelen ye fɛntigi ta ye.
3047) Dùgùmɛnɛ bɛ fàga à sɔ̀nkɔrɔ nɔ̌ fɛ̀.
3049) Hàkɛ bɛɛ tɛ bìla kà làhara kɔ̀nɔ.
3050) Kara bɛ dɛ̀gɛ gɔnìya.
3051) Hàkɛ dɛ̀gɛ bɛ kùmu.
3052) Jɛ̀jugu laban ye ɲɔgɔn coron ye.
3053) Kaliya kà mɔ̀gɔ fàga ye "kɛ-n-yɛ̀rɛ̀-la" ye.
3056) Nkogonin ka bɔci ye kɛ-n-yɛ̀rɛ̀-la ye.
3058) Kɔ̀lɔ̀n jugu jiri bɛ kari à yɛ̀rɛ kɔnɔ.
3060) Ncɔna kà mɔ̀gɔ mìnɛ, ɔ ye tìɲɛ ye, n'a jantɛlɛ cìra, à n'ɔ fɔ dùgùtigi ka bùlon la.
3061) Ni bùgɔ̀li nɛge bɛ fàli la, à bɛ dɔn waliforo la.
3062) Ni den ye bǒ kɛ ko àle b'a ba kɔ nɔrɔkɔ, à n'à ba kɔ nɔrɔkɔ, ǹka à yɛ̀rɛ woro fùràncɛ nà dɔ sɔ̀rɔ à la.
3063) Ni mɔ̀gɔ ɲininɲɛnɔfɛn dànna sɛgìfa la, hali bì i ma fɛn sɔ̀rɔ à la .
3064) N'i bɛ Ala jɛ̀ kɔ̀gɔ la, à b'i jɛ̀ jɛgɛ la.
3065) N'i ye dìngɛn sɔni mɔ̀gɔw ɲɛ, i yɛ̀rɛ bɛ bìn à kɔnɔ.
3068) N'i ye kolonkan ye jàkùma kan na, à ye dosokɔrɔ sɔ̌n tǎ dɛ.
3069) N'i ye sàngàfɔla bɔtɔ ye fɔ̀lɔ̀wo fɛ̀, à ma dàn "Ala maa hinɛn'a la ! " dàma na. 3070) N'i ye tɛgɛ cìlen ye sàngàfɔla da, à y'i nǐ dɔn ciyɛnko la dɛ.
3075) Mɔ̀gɔ min taara finikanyɔrɔ, ɔ fini kùn kelen, àni min ma taa finikanyɔrɔ, ɔ fini kùn kelen, à diyara taabali la ni taalen ye.
3076) Denmisɛn ye fìli min fàga, cɛ̀kɔ̀rɔ̀ba kàn'o boso !
3078) Fɔro bɛ sira la, à ma taa kà fɔli dàn.
3080) Mìsi bɛ jɔli to à wɔlo la kà nɔnɔ bɔ.
3081) Mɔ̀gɔ b'i pan ko kùnna, walasa kà mɔ̀gɔ̀ya diya bɔ.
3082) Mɔ̀gɔ̀ya dɛ bɛ kɛ kùru kàn.
3089) Kumakan tɛ kɔ̀rɔ.
3090) Subaga bɛ ɲìnɛ, ǹka à ye min den dun, ɔ tɛ ɲìnɛ.
3093) N'a bɛ fɔ dùfon mà yɔrɔ min na ko "cɛ̀fìnba," ɔ ye à taayɔrɔ ye.
3094) Mɔ̀gɔ̀sɛbɛ kaburu bɛ jìra ni bolo ye, mɔ̀gɔ̀ lankolon kaburu bɛ jìra ni bɔnbon ye.
3096) N'i ye i ka wùlùnin tɔgɔ da "kujalannin," bɛɛ bɛ à wele "kujalannin" .
3097) Mɔ̀gɔ bɔnya bɛ i sokɔnɔmɔgɔw bolo, i dɔgɔya, à bɛ i sokɔnɔmɔgɔw bolo.
3098) Sani kà sìnin se, nɛ̀rɛ̀nin fɔlɔ sera.
3100) Sani kà kùlùsi dɔn woro la, woro bɛ.
3102) Mɔ̀gɔ̀ si tɛ bɔnya i yɛ̀rɛ kɔ.
3103) Mɔ̀gɔ bɔnya, i yɛ̀rɛ, i dɔgɔya, i yɛ̀rɛ.
3105) Kabako denw n'a mɔ̀denw àn'a tulominaw kɔ̀rɔ̀la k'à yɛ̀rɛ to tulonkɛ la denmisɛnw fɛ̀.
3106) N'i ye i ɲɛ kɛ nɔnɔkɛnɛ ye, dɔ bɛ bàsi kɛ à la.
3108) Ni mɔ̀gɔw ye i wele ko "Sàma," i kàna sɔ̀n à kà fɔ i mà tugun ko "sɔnsan."
3109) Mɔ̀gɔ̀ t'a fɔ cɛ̀kɔ̀rɔ̀ba naminna mà ko: "I bɛ na mìn !
3110) I tɛ dàntɔ sǔ kàsi n'i m'a fɔ: "N ba bɔ̀jan taara i da."
3111) Ni mɔ̀gɔ fǎ fila tɛ̀mɛ̀tɔ sera, i b'a sɔ̀rɔ kelen y'i fǎ ye, kelen y'i bìnɔ̀gɔ̀kɛ ye.
3113) ɲɛnɛkolon bɛ da la, syɛ̌w bɛ dɔn, bǎw bɛ dɔn, à ka fìsa ni da lankolon ye.
3116) Mɔ̀gɔ man kan kà tulon kɛ cɛ̀kɔ̀rɔ̀ba sɛ̀gɛ̀nnen fɛ̀.
3117) Mɔ̀gɔ̀kɔ̀rɔ̀ba ye jirikurun ye, i bìnn'a kàn, à n'i jogin, à bìnn'i kàn, à n'i jogin.
3118) Jɛgɛ fànga ye ji ye.
3119) Koro jìgi ye wǒ ye.
3120) N'i y'a mɛn: "dùgu," dùgùdenw ko dɔn.
3121) N'i y'a mɛn ko: fiyen hakili ka di, à wolodugu ko dɔn.
3122) N'a fɔra ko: "Dɔnɔkɔrɔ kùnkolo tɛ dɔgo naji la," à bɛ̀rɛ̀màji ko dɔn, n'o tɛ, ɲɔ̀gɔ̀mɛ kùnkolo bɛ tobi ji min na, à ka dɔgɔ ɔ la.
3123) Jiri kelen bɔnya o bɔnya, à tɛ tuba bɔ.
3126) Mɔ̀gɔ̀ kelen sàya tɛ dùgu cì, ǹka ɔ b'a yooboyaaba.
3127) Mɔ̀gɔ̀ kelen tɛ se kà kɛ kɔ̀gɔ ye kà bɔ diɲɛ mɔgɔw bɛɛ ka na na.
3128) Mɔ̀gɔ̀ kelen tɛ se kà kɛ kɔ̀gɔ ye kà bɔ jàma ka na na.
3129) Ni mɔ̀gɔ̀ kelen y'i bàn Seriwa kɔ̀tɛ dɔ̀nni mà, i n'i tɔ̌ ka gɔngɔnbilen dùrùntùnnen ye.
3130) Ni Segu sɔ kelen y'i bàn bɔli mà, k'i nà tunu tɔ̌w gɔngɔn na .
3133) Cikisɛnin kelen sàmàlen kà bɔ bùgu ncɔ la, ɔ tɛ fɛn tiɲɛ.
3134) Kɔ̀nɔsɔgɔnin kili kelen, à ka fìsa kɔ̀nɔ̀jugu kili caman ye.
3135) Waraba dennin kelen (pe) ka fìsa jàkùmàden sɛgìfa ye.
3137) Cɛ̀ tan bɛ fìni min kala, cɛ̀ tan k'ɔ bɔrɔtɔ, ǒ fìni tɛ ban kala la.
3138) Ni dɛ̀nɛ pɛrɛnna, basaw bɛ dɔn à fɛ̀.
3139) Ni kogo pɛrɛnna, basaw bɛ dɔn à la.
3140) Ni dɛ̀nɛ pɛrɛnna, ɲɛ̀bɛrɛ bɛ dɔn à la.
3141) Ni dudenw ma bɛ̀n, mɔ̀gɔ̀ wɛrɛ bɛ i sàgo kɛ ù la.
3143) Ni kɔngɔ ye du tiɲɛ, à tɛ ɲɛ̀ bìlen.
3144) Ni mìsìba y'a pan à biribaga kùnna, à bɛ kɛ cɛ̌ sɔnsɔrɔnni ye.
3145) Ni wɔkɔ̀nɔ̀fɛnw kɛra ɲɔgɔn na, banakɔmɔgɔw bɛ bere tà k'ǔ jɔ̀.
3146) "A'ye ji tà !
a'ye fura tìgɛ ! " à bɛɛ jǔ ye min ye: tasuma kà sà.
3151) Kɛ̀lɛ kɔ ye nimisa ye.
3152) Kɛ̀lɛ ma mɔ̀gɔ to i diyadu la.
3154) "N denkɛ, sabali !
n'o tɛ, n bɛ i ka dàga kɔyɔrɔ jà."
3155) "N ka jùru bɛ bàma na" - "Aw bɛ dankan kelen na."
3157) "Ne jo bɛ bǐ kɛ̀lɛ la. N jo bɛ sini kɛ̀lɛ la" - "Kɛ̀lɛ̀tìgɛ̀bàlìya ka fìsa à ye."
3159) N'i ye bolokurukan mɛn jɔbàgàtɔ bon na, den fǎ kɛlen fìla ye.
3161) N'i ye mànkan cayalen ye bàkun mɔ̀len da fɛ̀, nɛ̌ nɔ̀fɛ̀ko tɛ wa ?
3163) Sɛnpɛrɛn dǎn ye sěn sàbara ye, n'o tɛ, à bɛ kɛ joli ye.
3164) Kogoninkurun ka ɲì mɔ̀gɔ ni i sìgìɲɔgɔn cɛ ni kumakan kùnkurun ye.
3166) Bagantigi jo tɛ sɛ̀nɛ̀kɛ̀la fɛ̀.
3167) Dùgu barikatigi mà tɛ diya ni bɔ-kà-bìndon ma se.
3169) Kɛ̀lɛ ni à tigɛ̀baga fara man di diya la.
3172) N'i y'a mɛn ko: "Fɔrɔnto ka farin," à cɔnkɔnna à bɛ̀rɛ̀màji dɛ la.
3177) Kilisi ni daji dɛ bɛ barika dɔn tàfɔkuru la.
3178) Mɔ̀gɔ bɛ nkàlon tìgɛ kà furu ɲɛ̀, mɔ̀gɔ̀ tɛ nkàlon tìgɛ kà furu tiɲɛ.
3179) Mɔ̀gɔ̀ tɛ i to jiri la kà jiri sɔ̀rɔ, ǹka mɔ̀gɔ bɛ i to mɔ̀gɔ la kà mɔ̀gɔ sɔ̀rɔ.
3181) Mɔ̀gɔ ka kan kà kɛ dàga ye kà dɔn tasuma ni ji cɛ.
3183) N'i y'a mɛn sɔɔnàdɔnna da ko: "N ta kɛlen màlo ye," i y'i kàli kà taa.
3184) "N filan tɛ dùgu min na, n tɛ sìgi yɛn." 3185) N'i ye koro kɛlen ye kà mùso sɔ̀rɔ, à koroɲɔgɔn dɔ dɔn.
3186) N'i ye mùsɔkɔ̀rɔ̀ba tɛgɛrɛ girinnen ye, à y'a sɔ̀rɔ: cɛ̀kɔ̀rɔ̀bà ɲuman bɔlen dɔ̌n na.
3190) Subaga jàtigi ni mɔ̀gɔ̀ gansan man kan.
3191) Sumusokɔrɔ cɛ̌ ni cɛ̌ tɔ̌w tɛ kelen ye.
3194) N'i ye fɛn min ye taama na suruku nɔ̌ fɛ̀ su fɛ̀, n'à ɲɔ̀gɔn tɛ, à den dɔn.
3196) "Nà an ka jɛ̀" kɔrɔ ye "Nà an kà kɛ̀lɛ." 3197) Jɛ̌ o jɛ̌, faradon bɛ à la.
3199) ɲiw ni nɛ̌ bɛ kɛ̀lɛ.
3202) Bìlà-kojugu tɛ̀nɛ ye à bɔɲɔɔnko ye.
3203) Jùla fìlà tɛ jìgin bùlɔn kelen kɔnɔ.
3204) Min bɛ kɛ̀lɛ kɔnɔ, ɔ bɛ foni kɔnɔ.
3206) Mɔ̀gɔ̀làbɔ̀la, i ɲɛ bɛ waliden na.
3207) San bìnna ntɔri ɲɛ na, hali à toni kelen ma bìn à da.
3208) Den kɔsa mǎ ka di, i bɔ'n bɛ fɔlɔw wololi la.
3211) Mɔ̀gɔ ni i sìso tɛ taama.
3212) Bala o, dùnu o, ɔ kan ka di dunan tulo la, ǹka kɔlɔnkala kan ka di ɔ bɛɛ ye.
3213) Ni dunan jìgìnna i ka du la, n'i ma à bìsìmila ni ji ye, n'a ko ɲɛgɛnɛ b'a la, i b'a dɔn à bɛ ji mìn.
3214) Dunan basaye, à ka fìsa ntɔrìye ye.
3216) Ni syɛ̌ bàrìla dunan mà, ɔ ka fìsa wowo ye.
3219) Dunan falen bɛ kilisi fɔ à jàtigi ye.
3220) Dunan mìnɛ̀ko b'a se kà don dɔ ye.
3221) Dunan welelen tɛ fa tǒ la.
3224) Fɛn tɛ fàtɔ bolo, ǹka à ka dunan tɛ bùgɔ.
3226) Mɔ̀gɔ bɛ fɛn bɛɛ dun kà dunan to, fɔ kɔ̀lɔ̀sìli.
3227) Mɔ̀gɔ b'i ka syɛ̀dunan mìnɛ kà à bìla kulukulu kɔnɔ walisa à kà kisi jàkùmàwaraw tɔɔrɔ mà.
3228) Mɔ̀gɔ̀làdon bɛ mɔ̀gɔ kɛ mɔ̀gɔ ta ye.
3230) Taamana ladiyayɔrɔ ye fɛn o fɛn ye, ɔ ye kùnbɛ̀nni koɲuman ye.
3234) Sontan tɛ sɔ̀gɔ̀màdɔnkili da.
3235) Dunan bɛ ko bɛɛ kɛ, ǹka à tɛ ŋunu da.
3238) N'i ye dunan n'a tenbaraba nàtɔ ye, i n'a tɔ̀nbàràba taatɔ ye.
3239) Dunan ye ngomi ye.
3240) Ngɔ̌n bɛ fo, n'o tɛ, kùlù tɛ bɔ à nɔ̌ na.
3241) Taa-kà-sɛgin bɛ gɔ̌nw mà, n'o tɛ, kùlu b'a nɔ̌ na.
3242) N'i y'a mɛn dunankɛ da la: "Ne ka kùlùsi tɛ to mànàmànàko ìn na," jàtigi y'a bìla yɔrɔ min, e ma to yɛn.
3243) N'i ye dunan ye k'à jàtigi bùgɔ, à taatuma selen dɔn.
3246) Bɛɛ ka ɲì i fàso la.
3249) Jɛgɛ bɔra Ncì ka jɔ̌ la, à dɔnna Nsàn ka jɔ̌ la, à bɛɛ ye jɔ̀ kelen ye.
3252) Fàso bɛ tɔ̀nɔ̀màda, ǹka à tɛ fɛɛre.
3253) I fǎ yɛ̀lɛ̀nna jiri min balan, hali n'i ma se kà yɛ̀lɛn ɔ balan, i k'i jɔ̀ k'i kǔn jan à fɛ̀.
3254) I fǎ yɛ̀lɛ̀nna jiri min balan, hali n'i ma se kà yɛ̀lɛn ɔ balan, i kà i bolo da à jǔ la.
3255) I fǎ yɛ̀lɛ̀nna jiri min balan, hali n'i ma se ɔ balan, i k'i sìgi à suma na.
3256) I fǎ yɛ̀lɛ̀nna jiri min balan, hali n'i ma se ɔ balan, i k'à lamini-mini.
3257) Kàrìsa ye sɛbe ye, à suma tɛ da à kɔrɔmɔgɔw kàn, fɔ fananfɛmɔgɔw.
3258) K'i cɛ̀ i fàsiya la, jɔ̌n-fà-la dɔn.
3259) Ni mɔ̀gɔ bɛɛnkɛ ma mùso di i mà, i bɛɛnkɛ tɛ tugunni, i ba balimakɛ dɔn.
3263) Mɔ̀gɔ b'i ɲɛtugu i badenw na tìle fɛ̀, waati ka jàn, su fɛ̀, i bɛ kàla mana k'ù ɲini.
3264) Mɔ̀gɔ̀ tɛ bàn i ɲɛ kɔli mà k'a cìlen dɔn.
3265) Mɔ̀gɔ ɲì fɔlɔw, mɔ̀gɔ ɲì sɛbɛw, ɔ y'a bangebagaw n'a balimaw ye. N'a ma ɔlu jàte, mɔ̀gɔ wɛrɛw nà tìgɛ à la.
3266) Nàmàya jùru bɛ kɛlɛkele, ǹka à tɛ tigɛ.
3267) Ncǐ fɔro wo, Nsǎn fɔro wo, à bɛɛ fɔrɔ kelen.
3269) Ni jele ye jiri tìgɛ, à kàla bɛ à kɔrɔfɔ.
3275) Wùlu ka fìsa nàmàjugu ye.
3276) Sàma sěn bɛ kari kungo, à bɛ tùgu kungo.
3277) Suruku sěn bɛ kari kungo la k'à tùgu, bàtigi tɛ fɛn dɔn à la.
3280) Kɔ̀nɔ dùgu tɛ san ye.
3282) Tǒ dùndùgùma ka fìsa fɔrɔbàto ye.
3283) Mɔ̀gɔ̀ tɛ mɔ̀gɔ dɔn n'i ma se à ka so.
3284) Bɛɛ b'a dɔn ko basa fǎ ye koro ye.
3285) Den ɲuman bɛ dɔn à ba bàra la.
3287) N'i ye bàmùsɔkɔrɔ ye bili san fɛ̀, ɔ b'a sɔ̀rɔ dengeren bɛ taaran na.
3289) Bǎ tɔgɔ tɛ bɔ à wɔlo la.
3290) Bàma denw bɛɛ tɛ kɛ bàma ye, dɔw bɛ kɛ kaana ye.
3291) Den dɔw bɛ fǎ bɔ, dɔw bɛ yɛ̀rɛtɔgɔ da.
3292) Birifini bɛ mɔ̀gɔ̀ caman fɛ̀, à tɛ nɛnɛ bɔ i la.
3294) Mɔ̀gɔ bɛ se kà den wolo, ǹka à tɛ se k'a yɛ̀rɛ wolo.
3295) Den bɔra yɔrɔ min, nùgu bɛ yɛn.
3297) Mɔ̀gɔ̀ tɛ sugunɛ kɛ bàma kà bɔ ɔ la kà i mìnɛ.
3298) Den ye nukɔnɔsi ye, n'i y'a bɔ̀, i ɲɛji bɛ bɔ.
3300) Denwolo ka fìsa jɔ̀nsan ye.
3302) "Ku tɛ bànànnin na" à turubaga kan dɔn. 3303) Mɔ̀gɔ balimamusoden, i den dɔn, ǹka i ɲɛnajɛden tɛ.
3304) Mɔ̀gɔ̀ tɛ den wolo k'à fìsàya i yɛ̀rɛ ye.
3305) Mɔ̀gɔ woloden bɛ mɔ̀gɔ kɛ mɔ̀gɔ ye.
3308) N'i ye i fǎ nɛgɛn ko i ye mùso furu, i ma i fǎ nɛgɛn, i ye i yɛ̀rɛ nɛgɛn.
3309) N'i y'i ka wùlùjugu fàga, dɔ ta nà i cin.
3310) Waliden tɛ kɛ mɔ̀gɔ̀-wɛ̀rɛ̀-den ye.
3311) Waraba kùnmàfalen ye à den ye.
3312) Sanji bɛ tìgɛ k'a kɔ to ngomi ye.
3313) Wolofa dɛ ye ɲɔ̀to ye, ɔ tɛ dun kà ban.
3314) Bamananmuso ka denwolo, ɔ tɛ se kà kɛ bɔkùrùnsama ye.
3315) Bàmùsɔkɔrɔ tɛ taa ntɔmɔlɔn (duman) na à den kɔ.
3317) Ni mùso dànna à cɛ̌ la, diɲɛ bɛ dàn ɔ den na.
3318) Mùso gàdùmàndɔnna den tɛ bìn.
3319) Ni mùso màlɔyàra à cɛ̌ mà, diɲɛ bɛ màlo à den mà.
3320) Ni mɔ̀gɔ ba y'i surɔfana, fɔ k'i sà, i tɛ kɔngɔ.
3321) Ni mɔ̀gɔ ba bɛ gàbugu kɔrɔ, kɔngɔ t'i tɔɔrɔ.
3322) Ni mɔ̀gɔ ba y'i sùtara, fɔ k'i sà, i tɛ wàyìban.
3327) Denminɛden kɔnɔna diyara cogo o cogo, i tɛ den mǎdɔn i la kà tɛ̀mɛ à ba kàn.
3328) Denwolo fàkɔ bɛ, à ba kɔ tɛ dɛ !
3329) Hali ni mɔ̀gɔ ba kɛra fàli ye, i ka e ka dɔni tà i kǔn na k'à to yɛn.
3330) Hali ni mɔ̀gɔ ba kɛra fàli ye, i ka tɛrɛfɛ kàna da à la.
3331) Hali n'i bangeba kɛra sǎ ye, i k'a meleke i kǔn na.
3332) "Ko tɛ den na," ɔ tɛ ba hinɛ dɛ !
3333) Mìsìmùsɔpasan den tɛ kɛ foyi ye ntɛ̀mɛ kɔ, bolokuru ɲɛ kelen, à bɛ sɔ̀n.
3334) Mɔ̀gɔ jugu tɛ i ba sìna ye, ǹka n'a ni i ba kɛ̀lɛ̀la, i sàgo tɛ à k'i ba bìn.
3335) Mɔ̀gɔ̀ tɛ i bakɔrɔnin sɔ̀rɔ k'à gɔsi, ǹka n'a ko: dɛn bɛ à kɔ la, i b'a wàlon.
3336) Mùsow tɔgɔ ye "n balakaw" ye.
3337) "N bɛ taa n ba labɛ̀n kà nà n fɛ̀," i yɛ̀rɛ bɛ i diya.
3340) Ni wɔlɔsabara tìgɛ̀li kɛra wùlùba ni à denw ɲɛ na, somɔgɔw sàmà tɛ o la.
3342) Syɛ̌ bɛ fɛnnin dɔ yɛgɛyɛgɛ kà bìla kɔ fɛ̀ ko: "Ò man ɲì."
3346) Woloba dɛ ye sàfunɛ ye: ɔ tɛ kànga kà ban.
3347) Woloba ye baji ye à den bolo min tɛ jà.
3348) Woloden ye dùngàre ye, ɔ tɛ filɛ kà ban.
3350) Mɔ̀gɔ bɛ se kà mɔ̀gɔ bɛɛ fìli, ǹka i tɛ se kà e kɔlɛ fìli.
3351) N'i wolola sǎ la, i b'a sìri i cɛ la.
3352) N'i ye dakabanaden wolo, à bɛ dakabanafɛn k'i la.
3353) Fǎ bɛ sì à ɲɛ na, den bɛ sùnɔgɔ.
3354) Ni cɛ̌ wasora n'a dànbe ye, ɔ y'a sɔ̀rɔ à ma du kɛ.
3355) Bàkɔrɔ tɛ dumuni kɛ iko jàga.
3356) Sani mɔ̀gɔ min kà caman wolo, i kà den barikama wolo.
3357) Mɔ̀gɔ̀ tɛ barika tɔ̀mɔ bɔlɔn na.
3358) Barika tɛ sànfɛn ye, n'i bɛ wari bɔ kà dɔn à la.
3359) Ni mɔ̀gɔ fǎ y'i danga, i tɛ foyi sɔ̀rɔ diɲɛ na, ni mɔ̀gɔ fǎ ye dùga tà i ye, n'i ye fɛn o fɛn ɲini, i b'ǒ sɔ̀rɔ.
3361) Denkɛnin dànbe y'a bàba ye, ǹka à kà barika ɲini, ɔ y'a ba ye.
3362) Sɛgɛ bɛ syɛ̀den tà, ǹka à tɛ se kà tɔnkɔnɔden tà.
3365) Dùgàwu bɛ dùsùkun na, à tɛ da la.
3366) N'i ko mɔ̀gɔ mà: "Ala kà i sàra ! ," ni à digira à la, à ye min kɛ, ǒ dɛ ma ɲɛ̀.
3367) Badenkɛlɛ, à bɛ sìsi, ǹka à tɛ se kà mɛnɛ.
3369) Badenya tiɲɛlen ka fìsa teriya diyalen ye.
3370) Balima dɛ ye fìtìnɛ ye, ɔ tɛ tùgu kà ban.
3371) N'i ye badenw sɔ̀rɔ dilitigɛ la, i sěn bɔ à la, ɔ kɔ, n'i y'i sěn dɔn à la, i bɛ à badili tiɲɛ.
3372) N'i ye bɔnbɔnsi tìgɛ, gɔngɔn bɛ bɔ, ɔ ye fàdɛnya ye, ǹka ni i ye sin tìgɛ, jɔli bɛ bɔ, ɔ ye badenya ye.
3374) Sàngàfo bɔra e ni mɔ̀gɔ min cɛ, balimaya bɔra aw cɛ.
3375) Tìgànìnkuru bɛɛ ye kelen ye, ǹka minnu bɔra fàrà kelen na, ù ka kelenya ka ɲì tɔ̌w ta ye.
3376) Bànà jugu bɛ mɔ̀gɔ fàden ɲɛdɔn i la.
3379) Kobakɛ bɛ mɔ̀gɔ fàden ɲɛbɔ i la.
3381) Sani kà siran e fàden fɛnsɔrɔlaba ɲɛ, e kà siran à lasagolaba ɲɛ.
3382) "Wuli kà bɔ i sìgìyɔrɔ la ! ," fàdɛnkuma dɔn.
3385) Seli si tɛ buranmuso sùdon bɔ.
3387) Dɔgɔnin sɛnkànba, i bɛ sira bìla à ka tɛ̀mɛ.
3388) Dùbàbùta ye tìɲɛ ye, "Ala mana n kɛra n dɔgɔkɛ ka mɔ̀gɔ ye ! " fasan sěn b'o la.
3389) "Bɔ n na tulon na" i n'i filanw dɔn.
3390) Mɔ̀gɔ bɛ kɔ̀rɔ̀ya i fǎ ye, i bɛ kɔ̀rɔ̀ya i ba ye, ǹka i tɛ kɔ̀rɔ̀ya i kɔ̀rɔ ye.
3391) Mɔ̀gɔ bɛ i fǎ ncininnin ye, ǹka i tɛ i kɔ̀rɔ ncinin ye.
3392) N'i y'i dɔgɔnin kɛ i dàkìsɛ̀ɲìmìɲɔgɔn ye, à b'a fɔ:"N kɔ̀rɔ, an ye dàkisɛ min ɲimi ɲɔgɔn fɛ̀, an kà taa ǒ bǒ kɛ."
3393) Ni tila ma kɛ Ncǐ kùnko la, Nsàn ta tɛ ɲɛbɔ.
3394) Hali ni kɔnɔboli ye Nsǎn fàga, Ncǐ bǒ ka ca à ta ye.
3396) ɲi bɛɛ ka kɔ̀rɔ tàga ye, ǹka àle dɛ bɛ kolobaw kari.
3397) Sanbalanɲɔ, kà à dàn ɲɔ̌ tɔ̌w kɔ, kà tila kà tɛ̀mɛ ǔ kàn.
3399) Fala bɛ jɔ̀n ko min na, màkàrìtɔ t'o to.
3401) I tɛ bagan falatɔnin tìgì dɔn n'i ma à fàga.
3402) Jiri wɛrɛ ŋɔ̀mɔ tɛ se kà nɔrɔ jiri wɛrɛ la.
3403) Furu joona tɛ jàlɔnjalon sà.
3404) Furu kɛkun ye fɛn kà bɔ i la min ka fìsa ni i ye.
3405) Furu kɛra bɔnya ye, ɲàmɔ̀gɔ̀ya kɛra baasi ye.
3407) Furu tɛ dùlɔ̀kìba ye ko: mɔ̀gɔ b'a bɔ k'à dulon.
3411) Jiri min turula, àni jiri min falenna, ù tɛ kelen ye.
3414) Min ka di min ye, ɔlu kà di ɲɔgɔn mà yalasa dùgu nà diya.
3415) Mùrùkisɛ fìla tɛ dɔn mùrùtàn kelen na.
3416) Mùsɔkɛlɛntigi ye cɛ̀gana kɔ̀rɔ̀kɛ ye.
3418) "N tɛ furu" tɛ kùn ye, ǹka "N tɛ kɔri n ba kɔ fɛ̀," ɔ tɛ ɲɛ̀.
3419) Ni mùso kɛra sàbara ye, à jùru ye à cɛ̌ ye.
3421) N'i ye jirimisɛn turu, n'a bɔnyàna, i tɛ se k'à bɔ yɛn.
3423) Jǒkɔ̀ɔnin b'a ɲàga la, bɔnba b'a ɲàga la, ɲàgà si lankolon tɛ.
3424) Cɛ̀kɔ̀rɔ̀ba denntan, ɔ ye takùrun ɲɔ̀nsɔ̀nntan ye.
3425) Ni kùlùsi bɔra kùlùsi la, à tɔ̀ tɛ kɔ bìlen.
3426) Kàrisa sàra à yɛ̀rɛ ye.
3430) Kelen-kelen-sa tɛ bùlɔnda ban. Ni wolobaliya tɛ, dɔ bɛ sà, dɔ bɛ wolo.
3431) Mùso ka denkɛwolo bɛɛ tɛ tàare ye, denkɛ dɔw ye tɔdùn gansan ye.
3434) Furu dɔni filɛ an bɛ siran min ɲɛ, ɔ ye busannin kujan ye.
3436) Furusa man ɲì, n'i ye furu sà mɔ̀gɔ o mɔ̀gɔ ye, i ye mɔ̀gɔ fàga ǒ tìgi ye.
3438) N'i ye ntura jùrùkùnkùrùntigi ye i ka wɛ̀rɛ da la, i kàna à dɔn i ka wɛ̀rɛ kɔnɔ n'i tɛ à jùru tìgɛ̀kun dɔn.
3440) Cɛ̌ fìla ka teriya diyara cogo o cogo, ɔ dumuni duman ye tìga jɛnìnen ye.
3442) Kùlùsi fìla den tɛ kɛ foyi ye ntɔri kɔ, n'i y'a bisi, à bɛ ɲɛgɛnɛ kɛ.
3443) Den t'i fɛ̀, n'i ye den ladɔn, ǒ nà kɛ i den ye.
3447) Mùso bɛ furu mɔnɛ na, ǹka den tɛ wolo mɔnɛ na.
3448) "Ni den tɛ i bolo, mùsɔnìn sarama, ni den tɛ i bolo, cɛ̀ tɛ i ka waleɲuman dɔn." 3449) Wolo tɛ kɔ̀nànya sà.
3450) Mùso kùnsìgìntan dɛ ye kàmi ye.
3452) Mùso ɲùman ye denbatigi dɛ ye.
3453) Mùso, n'i tilara i cɛ̀ fɔlɔ la, à bɛ nà ni cɛ̀ wɛrɛ cɛ̀ɛlɛ̀li ye.
3454) Furu bɛ mùso kɛ jɔ̌n ye, denwolo bɛ mùso kɛ jɔ̌n ye.
3455) Min ka di sɔnsànnin ye, à b'o k'a mùso la.
3456) Mùso hakili dǎn ye à sinw ye.
3462) N'i ko sìnàma dɔ kà taa sìnàma dɔ fɛɛre, hali ni à ma sàn, à b'a dɔn jùru la.
3464) Sìnàmùsɔma fìla ka teriya bɛ mɛn, ǹka à tɛ laban.
3465) Ni ko bɔnyàna, kà ɲɛmɔgɔya tà k'à di mùso mà, cɛ̌w bɛ jɔ̀n ǔ yɛ̀rɛ la.
3466) Ni mùso ɲɛgɛnɛ ye dìngɛn sěn, cɛ̌ ta bɛ kɔ̀lɔn sɔ̀gɔ.
3467) Ni ntɔri y'i sàgon mùsɔɲɛgɛnɛ la, bàma ka kan kà mɔ̀gɔ mìnɛ kamalenkɔrɔ ɲɛgɛnɛ la.
3468) Ni mùso ye jugunin kùnu, kamalenkɔrɔ ka kan kà sà bàlàwɔda la.
3469) Mùso k'i yɛ̀rɛ kɛ sanu ye, k'à cɛ̌ kɛ nɛ̀gɛ̀fin ye, à cɛ̌ tɛ se k'ǒ mùɲu, mɔ̀gɔ̀ tɛ furu dɔn ɔ kamà.
3470) Mùso ye jifilen ye, n'i y'a sìgi fiɲɛ o fiɲɛ kan na, à ka ɲì ɔ la.
3471) Cɛ̌ bɛɛ bɛ mùso kan mɛn, dɔ ta dɛ ka jugu dɔ ta ye.
3473) Ni tùlùkala sìra ni min ye, ni dùgu jɛra, bɔɔnsi bɛ wuli ni ɔ ye.
3476) Cɛ̀ya ye gùndo ye, mùsɔya ye gùndo ye.
3477) Dɔ̀lɔ, ɔ ye mùso ye, à cɛ̌ ye à jùru ye.
3478) Hali ni i tɔ̌ ye i mùso ye i kɔ, i b'a fɔ: "N tɔ̌ bɛ n kɔ."
3479) Sàgɔkɛ̀la fìla ta ye ɲɔgɔn ye.
3481) Mùso tilennen ye wɔ̀lɔ̀sɔ ye; ni i ko i b'a tilen kà tɛ̀mɛ ǒ kàn, à bɛ kari.
3482) Ala ye mùso da jànfa kamà.
3484) Ni cɛ̌ ye mùso bɔnya, à k'a dɔn ko à ye mùso dɛ ye, n'o tɛ, n'a ye cɛ̀yàminɛn tà, bìlakɔro dɔ b'a bùgɔ.
3485) Ni mùso y'i bìla cɛ̀yàjɔyɔrɔ la, bɛɛ tìgɛ̀len denmisɛnnin min na, ɔ bɛnà à gɔsi.
3486) Ni ɲɔ̌ ɲɛ̀na, à bɛ fereke.
3487) Mɔ̀gɔ ɲùmànkɛ̀baga tɛ kɛ i mà jugu ye.
3488) Mɔ̀gɔ bɛ mɔ̀gɔ dɔ jɛ̀ mùrùnin dɔ la, i b'a n'a tǎn di dɔ mà.
3490) Mɔ̀gɔ sàba ka teriya, dɔ b'a kǔn fɛ̀.
3493) I teri fǎ, ɔ ye i fǎ ye.
3494) I terikɔrɔ kùnkolo jìra i terikura la.
3501) Ni bàna y'i sɔ̀rɔ, i b'i ɲǐ n'i jugu bɔ ɲɔgɔn na.
3502) Kɔnɔfɔ-ɲɔgɔn-ye bɛ teriya diya.
3504) Mɔ̀gɔ bɛ kolo bɔ i dɔnwulu nɛ̌ kɔrɔ.
3505) Mɔ̀gɔ min bɛ nà i ka so, ɔ ka fìsa i ye.
3506) Mɔ̀gɔ min b'a fɔ i diminen ye: "Sabali ! ," ni ɔ ma kɛ i ɲǐ dɔ ye, i jugu tɛ.
3507) N'i bɛ kojugu kɛ, e bɛ mɔ̀gɔ o mɔ̀gɔ filɛ e jugu ye, n'o ka kuma ka go e ye, ɔ bɛɛ ye i ɲǐ ye.
3508) N'i teri ma se kà tìɲɛ fɔ i ye, "I jugu sàra" ǒ k'à fɔ i ye.
3509) "An k'à dun, à si kàna fɔ ! ," à bɛ dɔ tɛ̀nɛ kàn.
3510) N'i y'i ɲǐ dan, i jugu bɛ caya.
3511) Diya-ɲɔgɔn-na bɛ nà ni binaakɛ wele ye.
3514) N'i ye i teri ka dùlɔ̀ki ye i jugu kan na, aw sera fara ye.
3516) Teriya ni terun-n-kàn tɛ kelen ye.
3517) "N teri ni n tereke tɛ kelen ye."
3518) "N teri tɛ mɔ̀gɔ ye" - "I farala à la joona." 3519) N'i teri ye nùgùma ye, n'a y'i wele dumuni na, n'i b'a fɛ̀ à ka teriya kà taa ɲɛ, à fɔ: "I fara."
3520) N'i ye diji mìn mɔ̀gɔ min fɛ̀, i ka kan kà jalaji mìn ǒ fɛ̀ fana.
3521) ɲɛ ka jùru bɛ à dɔnbaga la.
3522) Diyaɲɔgɔnye dɛ b'a to an bɛ an bolo da ɲɔgɔn kan na, n'o tɛ, an si kelen taamatɔ tɛ bìn.
3524) Mɔ̀gɔ̀ tɛ mɔ̀gɔ̀ wɛrɛ fìsàya i teri ye, ǹka i t'i teri fìsàya i yɛ̀rɛ ye dɛ !.
3526) Teri ɲuman ka fìsa badenkolon ye.
" - "Ni kan dɔ fununa i kɔrɔ, kan dɔ bɛ yɛlɛ i fɛ̀."
3528) "Nìn ye n teri ye, nìn ye n teri ye," ɔ bɛ teribulon fa.
3529) Bɔlì-ɲɔgɔn-fɛ̀ bɛ wùlu tulon diya.
3531) Mɔ̀gɔ kɛkun ye k'i teri kɛ dùnùfɔ̀la ye, n'i bɔtuma sera kà dɔn dɔ̌n na, à dùnùfɔ̀cogo ni tɔ̌w ta kàna kɛ kelen ye.
3533) Kunatɔ-fɛ-teriyakun ye, n'a ye bolo-la-nɛgɛ tɔmɔ, à k'a d'i ma, ǹka ni min ko, ɔ b'a ta dɔn à kan-na-juru la, i bɛ fara à la.
3534) N'i ye i teri kɛ fiyen ye, n'a ye dùngàre tɔ̀mɔ, à n'o d'i mà.
3535) Mɔ̀gɔ terikɛ caman ka fìsa i jugu caman ye.
3538) Diya ma ko min ɲɛ̀, kɛ̀lɛ t'o ɲɛ̀.
3540) Sani i kà ye sɔgɔɲɛ̀nàbɔ̀la kùntìlɛnna la, i kà ye à hakili la.
3541) N'i ye bɔso kɛ i teri ye, don ka jàn, à bɛ dɔn ni jɔ̌ jima dɔ ye i kàn.
3542) N'i ye i teri kɛ bìlakɔro ye, à ni basasu bɛ dɔn i kàn.
3543) N'i ye dɔ ta nɔgɔlennin ye i ka so, à bɛ i ta jɛlennin dɛ̌ nɔ̌ fɛ̀.
3546) Mɔ̀gɔ b'i teri sɔ̌n bɛɛ tà, fɔ à ka cɛ̀ɲɛ.
3547) Ni i yaalaɲɔgɔn kɛra yaalaɲɔgɔnjugu ye, i cogo bɛ yɛ̀lɛ̀ma.
3548) Jɛgɛ kelen ntùmu bɛ tɔ̌w bɛɛ tiɲɛ.
3549) Mɔ̀gɔ jugu tɛ i teri ye.
3551) Sɛn tɛ taa jugu ka so.
3552) "Suruku jǔ fununa" - 'Bǎ ka mùn b'o la ? ' 3553) "Taa n bara, n kà taa i bara ! ," warabìlen ni wùlu ka diya tɛ ɔ bɔ.
3554) Tìnbà tɛ taa bàla sànga fɔ.
3555) Wùlu ni warabìlen ta ye ɲɛbilen bɔ ye.
3556) I bɛ mɔ̀gɔ o mɔ̀gɔ filɛ i ɲǐ ye, n'o ka kuma ka di i ye, ù bɛɛ ye i jugu ye.
3559) Sɔ̀sɔ̀li bɛ dɔ bɔ diyanye la.
3561) N'i y'a mɛn: "N tìgɛ̀ra Ncì la" e ni min jɛ̀'n bɛ ko dɔn.
3562) N'i bɛ cɛ̌ gɔsi à tulo kɔrɔ, i ka sùrun à la.
3564) Mɔ̀gɔ bɛ kolokuru sɔ̀rɔ i ɲǐ bolo.
3565) "Mɔ̀gɔ bɛ jɔnni fɛ̀ ?
3570) "Hɔn fɛnnin tɔ̌ ye," ɔ ka fìsa i k'i da kà sùnɔgɔ ye.
3571) I tɛ se kà kùnkolo di mɔ̀gɔ mà k'à kan mìnɛ à la.
3573) "Kɔ̀rɔ̀mùsɔ, hɔn !
3576) "Nǎ yàn ! ," mɔ̀gɔ bɛ se ka sumaya ɔ wulili fɛ̀, ǹka n'a fɔra ko: "Nà hɔn ! ," i bɔlìtɔ bɛ wuli.
3577) N'i y'a mɛn: "Cɛ̀kɔ̀rɔ̀ba bɛ kuma caman fɔ," à da nɔrɔkɔlen dɔn.
3578) N'i ye kolokolojeli den furu, i nà si da à la.
3579) Nìn ka fìsa kɔ̀nɔ mà manabɛlɛ ye.
3580) N'i ye kunatɔ sɔn jɛbara la, à b'iko i y'a sɔn, i m'a sɔn.
3584) Sàma bɛ nà ni ɲɛsigi ye.
3586) Jirinin kɛlɛnnàbila, suma tɛ à la.
3587) Nsàbànju yɛ̀rɛ̀-là-jɔ yiriwa man di.
3588) Kelennako man di.
3589) Kelenya-na-sìgi man di.
3593) Mɔ̀gɔ jugu ka fìsa i gansan ye.
3594) "Ne kelen bɛ jɛ kùnna."
3595) "Ne t'a fɛ̀ kà mɔ̀gɔ ye n ɲɛ na," i nà yɛ̀lɛ̀ma kungo kɔnɔ.
3596) N'i y'a mɛn: "I ni su," e ni mɔ̀gɔ dɔn.
3597) Diɲɛ ye jìgi ye.
3598) Mɔ̀gɔ bɛ tasuma to i bɔɔnsi la kà i tɔ̀ɲɔgɔn ta sà.
3599) Mɔ̀gɔ kǔn tu o tu, dɔ b'a si di.
3600) Ni mɔ̀gɔ kǔn tura, mɔ̀gɔ̀ wɛrɛ dɛ b'a di.
3601) N'a y'a sɔ̀rɔ fɛnbɔn tùn bɛ fɛn ban, ni mùso tùn ye kɔnɔɲɛ kelen kɛ, ɲɔ̀gɔ̀ntuma ɔ banna.
3603) Mɔ̀gɔ taalan ye ɲɔgɔn ye.
3605) ɲɔgɔndɛmɛ bɛ sìgìɲɔ̀gɔ̀nya diya.
3606) Mɔ̀gɔ sìgìɲɔgɔn tɛ i tiɲɛ.
3607) "N kǔn digi, n k'e ta digi," ǒ sàra ye tulu tɔ̌ ye.
3608) Ni mɔ̀gɔ dɔ ye sìgìli to i ye, i fana kà jɔ̀li to à ye.
3609) Tontigiw ta man kuna, ǹka jɛliw fana ta man kuna.
3610) N'i y'a mɛn: "Weeɲa npɔgɔtìgìninw cɛ̌ ka ɲì," k'u bɛ ɲɔgɔn mǎsìri so kɔnɔ.
3612) Dɔ bɛ i ba tìgɛ kɔ̌ la, don dɔ e nà à fǎ tìgɛ ba la.
3613) Kɛlɛkɛlɛ bɛ kɔ̀gɔ kùnkɔrɔ tà.
3614) Ni tasuma bɛ i kɛ̀rɛ̀fɛ̀mɔgɔ ka du la, i kà à dɛ̀mɛ kà à sà, n'o tɛ, ni fiɲɛ wulila, à bɛ se i ka so.
3618) Ni tulu bìnna ta la, kɛ̀ɲɛ tɛ se k'à bɔ.
3619) "Kɔ̀ri ntɔri àni nɔɔnsi, jɔn bɛ jɔn labɔ ta la ?
" 3620) "A'ye n dɛ̀mɛ n ka wara la ! ," à kùnkolo kà ye i yɛ̀rɛ bolo.
3623) Mɔ̀gɔ̀ya ye jùru ye.
3624) Ni Ala ye jɔ̌n min sɔn, ǒ kà à jɔ̀nɲɔgɔnw sɔn ka di Ala ye.
3627) N'i ye bɛɛ to i gɛnfɛn bolo, dɔw ta bɛ taa ni ù ye.
3628) N'i ye dùga ye mɔ̀gɔ̀su kan, sani i k'à fɔ: "Wuli kà bɔ à sǔ kàn ! ," à fɔ: 'Wuli kà bɔ an sǔ kàn'.
3629) Mɔ̀gɔ bɛ iko jirisunba: taamana bɛɛ nìyɔrɔ bɛ à suma na.
3630) Mɔ̀gɔ, i bɛ nà mɔ̀gɔw dɛ bolo, i bɛ taa mɔ̀gɔw dɛ bolo.
3631) Sùtàràli bɛɛ tɛ sàya sùtara ye.
3632) Sùdon bɛ an cɛ, ǹka sɛ̀lɛ̀lamini tɛ an cɛ.
3633) Bolo wɛrɛ b'a ɲɛ kɔ.
3636) Ntɔri t'a dɔn ko: ji suguya ye fìla ye fɔ n'a bìra jikalan na.
3644) Jùrù tɛ ban mɔ̀gɔ la, fɔ kà taa i sà.
3646) Kàya bɔnya o bɔnya, à jǔ bɛ fɛn na.
3649) Mɔ̀gɔ̀-là-siri bɛ mɔ̀gɔ kɛ jɔ̌n ye.
3652) N'i balo sìrìla kɔ̀lɔ̀nsɔnìfana na, ni sàmiyɛ dɔnna, i nà mùn dun ?
3653) Sìginfɛ̀ min surɔfana bɛ jàtìgìkɛ kàn, jàtìgìkɛ se b'o la kà tɛ̀mɛ min surɔfana b'a yɛ̀rɛ kǎn kàn.
3654) So tɛ basa fɛ̀, à bɛ yɛ̀lɛn kà jìgin.
3656) Foyi ma diɲɛ gɛ̀lɛ̀ya à kɛcogo n'a fɔcogo kɔ.
3658) Kàlan dɔnni bɛ mɔ̀gɔ dɔ la, mɔ̀gɔ̀ya dɔnni tɛ i la.
3659) Ko caman bɛ mɔ̀gɔ̀ya la, bɛɛ tɛ ɔ cogo dɔn.
3660) Ko min tɛ kun i la, i kàn'a kɛ i tɔ̀ɲɔgɔn na.
3661) Mɔ̀gɔ̀ya ka bɔn ni fɛn bɛɛ ye.
3663) Dùgùtigi sǔ bɛ bolo la, e ko: 'So ko ? ' 3664) Mɔ̀gɔ bɛ i bàn ko dɔ mà k'à sɔ̀rɔ i m'a fɔ "N tɛ ! ." 3665) Mɔ̀gɔ bɛ i kɔnkɔnnin bɔ̀ɔsi n'i ma i ntɛbɛn firifiri.
3666) Mɔ̀gɔ bɛ i tɛgɛ sàma kà bɔ kunatɔ bolo ni à ma kɛ ni tùfàli ye.
3667) Mɔ̀gɔ bɛ fa jǒkɔ̀ɔnìnsogo la, n'i ma se à kolo la.
3668) N'i y'a mɛn: "I dadɛ !
i ba bɛ nà" - À taara jitayɔrɔ'.
3669) Sɛn-kelen ba nàanìkan ye ko: à den wàala ka jàn.
3670) Tulu ɲɛ b'a to: à bɛ dun.
3671) "Bàba sɔ̀gɔ̀màɲɛ ka jugu" - "I sɔlìlen bɛ kà dɔn à kàn." 3672) "Ne nàna" bɛ fɔ cɛ̌ min ye, "N taara" bɛ fɔ ɔ ye.
3673) Ni sira b'i kùn, i ye sira dɔn.
3675) Cɛ̀kɔ̀rɔ̀ba tɛ sɔ̀sɔ, ǹka fìnfin bɛ jìra à la.
3676) "Kà nɔ̀gɔ̀ya kɛ ! " - "N da bɛ n dimi" - "Àmiina" ka teli à ye.
3678) Mɔ̀gɔ̀ tɛ màlo, i bɛ saamɛ.
3679) "Nà dumuni kɛ ! ," miiribali b'a kɛ sɛ̀bɛ ye.
3680) "Nà tǒ dun ! " kɔ̀rɔ̀lɛnko dɔn, ǹka "Ne fara" tɛ dunan ye.
3682) Dannaya sɔ̀rɔ̀ man di.
3684) Jìgìɲɛ̀kɔ̀nɔ̀filɛ bɛ mɔ̀gɔ nàma da i la.
3687) Kàbini ji ye jɛgɛ dun, dannaya banna.
3689) Nɛ̀gɛ bɛ nɛ̀gɛ tìgɛ.
3690) Mùso dùgùlɛntɔgɔ ye "N bolo bɛ n jugu kàn."
3691) Ni mɔ̀gɔ tìgɛ̀ra i hɔrɔnɲɔgɔn na, i tɛ da à la fɔ kà à sà.
3692) N'i y'a mɛn cɛ̀kɔ̀rɔ̀ba la ko: "Denmisɛnw ma sùnɔgɔ su rɔ," e fana ma sùnɔgɔ.
3693) Sǒ diyara ɲɛ o ɲɛ, fɔ kà kàràfe bìla à da la.
3695) N'i ye kabakuru fìlìtɔ ye fɛn sǔ mà, siga kɛlen à ɲɛnama na.
3699) Tànbàki tɛ ban dɔgɔɲinina ni jiri wɔrɔ-wɔrɔlen cɛ.
3702) N'i ye kɔ̀tìgɛ̀la ye kà kùlùsi layɛ̀lɛn, à sigalen bɛ kɔ̌ dùnya dɛ la.
3704) Siga bɛ nɔnɔmin na.
3707) N'i y'a fɔ nalonman ye ko à kà taa sugulamɔgɔw dɔn, à b'a fɔ ko: à t'a hakɛ dɔn, k'à sɔ̀rɔ: sugulamɔgɔ ye mɔ̀gɔ fìla ye: cɛ̌ àni mùso.
3713) "Kuma, mùn y'i ɲɛ̀ ? " - "N fɔcogo" - "Kuma, mùn y'i tiɲɛ ? " -"N fɔcogo." 3714) Ò kuma tɛ ŋɔni kelen bɔda ye.
3716) "N bɛ taa n da" bɛ daɲɔgɔn ɲini.
3717) "Nǎ yàn ! " kɔrɔ ka di.
3718) "Ne sǐ bannen bì ! " k'o tila'n bɛ, - "N t'a se fìla," ɔ bɛ bolo la.
3719) Da ka sùrun, ǹka à fiɲɛ bɔyɔrɔ ka jàn.
3720) Fɛn bɛɛ b'a den wolo, ǹka kuma b'a ba wolo.
3721) Kuma nàfàma fɔko kelen ka fìsa dɛ̀gɛ̀mùkunntan fɔko kɛ̀mɛ ye.
3723) Kumamugu tɛ mɔ̀gɔ bon k'i jɛ̀.
3724) Tulo tɛ bakɔ fɛ̀, ǹka à bɛ kuma mɛn.
3725) Sarati bɛ nɛ̀kun kàn.
3726) Mɔ̀gɔ bɛ mìnɛ i darɔkan mà.
3727) Saratikan ka gɛ̀lɛn.
3728) À kà to ɔlu la, à ka fìsa à kà to i la ye.
3729) Ni i bolo ye i dɔn, i bɛ bɔ, n'i sěn ye i dɔn, i bɛ bɔ, ǹka n'i da ye i dɔn, i tɛ bɔ.
3730) Hɔrɔn jàkìsi ni à kàràfe ye à kumakan ye.
3731) Ku tɛ mɔ̀gɔ̀ la, jàki tɛ i la, ǹka i mìnɛ̀yɔrɔ ye i kumakan ye.
3735) Kà nturanin fàgà-sara dun kà tila k'à fɔ ko à biɲɛ ka jàn.
3736) Mɔ̀gɔ̀ si tɛ se kà mìsìgɛ̀nsara dun ko: "Nìn nturanin gere ka jàn." 3737) Mɔ̀gɔ̀ tɛ nturanin mìnɛ̀sara dun ko: "À biɲɛ ka jàn." 3738) Kàrisa, e ye ɲàmatùtu ye, bɔfan kelen tɛ i la.
3739) Kɔ̌ mɔna ni kan min ye, à jɛgɛ kà tila n'o kan ye.
3740) Mɔ̀gɔ ka fìsa jiri min mɔ̌ dunni mà, i sǔ man kan kà tǎ yɛn à jùkɔrɔ.
3741) Mɔ̀gɔ, i ma min fɔ i sìrìyɔrɔ, i kàna ɔ fɔ i falenyɔrɔ.
3742) San tɛ mɔ̀gɔ min gɔsi saratikan nɔ̌ fɛ̀, i kàna sarati tà ni ɔ ye.
3743) Wara ye fɛn min mìnɛ, ɔ kankarituma kàna tɛ̀mɛ à kàn.
3744) Hali n'i ye lahara tà k'à kɛ sarati ye, à nà se.
3745) Yɛlɛmisɛn tɛ mùso sɔ̀rɔ n'i ma wari bɔ.
3746) Mɔ̀gɔ̀sɛbɛ ka kuma man ca.
3747) Bàkɔ̀rɔ̀nin bɔda jìràbaga ye fàna ye.
3752) Kɔnɔ ye gogoro ye, nɛ̌ y'a konnɛgɛ ye.
3756) Kɔnɔ tɛ kuma, da ye gàsi ye.
3757) Mɔ̀gɔ kumanaba ye sɔ̀ntigi ye.
3758) Mɔ̀gɔ̀ tɛ kɔ̀nɔ to san fɛ̀ k'à dɔn ko: kili b'a kɔnɔ.
3761) "Kungo ka di n ye" àni "N ye dɔnso ye," ɔ tɛ kelen ye.
3762) "Màrìfa bɛ n bolo" tɛ mɔ̀gɔ̀ kɛ dɔnso ye.
3763) Da tɛ balimaya sira bɔ, sěn dɛ b'a bɔ.
3764) Da tɛ kuma dɔ fɔ, ngànìya bɛ à jìra.
3765) Da tɛ mɔ̀gɔ se ni kɛwale tɛ i la.
3766) "E bɛ ne fɛ̀," à tɛ se waso la, à bɛ dɔn i kɛwale la.
3769) Hali n'i kɔnɔ fa'n bɛ Ala dɔnniya la, n'i m'a wale kɛ, à tɛ foyi ɲɛ̀.
3770) "N bɛ Ala fɛ̀," à tɛ fɔ bɔ, n'i ko i cɛ̌ ka ɲì su fɛ̀, ni dùgu jɛra, i nà ye.
3775) Mànàmànàko kɛ ka fìsa mànàmànàkan fɔ ye.
3777) Mansalan bɛ mɔ̀gɔ ɲɛnajɛ, ǹka à tɛ fɛn bɔ sira la.
3778) Mɛlɛku-mɛlɛku ɲǐ ka ca, ǹka sǔ bɛ diinɛ kelen fɛ̀.
3779) Mɔ̀gɔ kà waso n'a masa barikamaw tɔgɔ ye, kà sɔ̀rɔ à yɛ̀rɛ̀kun tɛ foyi ye, ɔ ye k'à yuguba ni walifini ɲuman ye.
3780) "N bɛ nìn kɛ, n bɛ nìn kɛ" ɔ tɛ se fɔli la.
3783) "Ne bɛ nìn kɛ, n bɛ nìn kɛ," i bɛ à kɛcogo fɔ.
3784) Ni daw kɛnyɛna, walew tɛ kɛnyɛ.
3785) ŋanama-ŋanama ni ŋàna tɛ kelen ye.
3787) Sani ka kɔ̀gɔ kɛ i nɛ̀kun na, i k'à kɛ i kɛwale la.
3790) Yɛ̀rɛ̀lakali, ɔ ye dɔnbagantanya ye, "Nìn bɛ ne fɛ̀," ɔ tɛ se fɔ la.
3793) N'i terikɛ kɛra fula ye, i man kan kà arajo sàn tugun.
3794) N'i ye i ka kumasɛbɛ fɔ koroko kunntan kelen ye, à bɛ taa à fɔ bàrɔdà caman na.
3795) N'i ye ntàma tù k'à bìla sɔlo kɛ̀rɛ la, à bɛ fɔ jiriba caman bàlen na.
3796) Kɛ̀ɲɛkɔro ni nsìra cɛ, ni ŋɔni y'i sɔ̀gɔ à la, ɔ ye jiri yeleke ye, n'o tɛ, ŋɔnimafɛn tɛ.
3798) Kuma ko à tìgɛ̀ra mɔ̀gɔ fìla la: min b'a da dɔn à la, k'à sɔ̀rɔ à ma sàra à la, ani min b'a dadɛ n'a sàràla à la.
3800) "Ni sǒw girinna, n bɛ girin, ni fàliw girinna, n bɛ girin."
3801) "N'i dɔnna kɔlon ni kɔlɔnkala cɛ, ni don ma jànya, ù bɛ i sùsu." 3802) Nkabafura ka bɔn bànin da mà.
3806) N'i y'a fɔ kɔngɔtɔ ye k'i kǔn iko dɛ̀gɛ̀kuru, i ka kan k'à sɔ̀n.
3807) Sǔ kàn'a fɔ sǔ mà 'i banbagatɔ'. 3808) I kàna jɔ̀n ntɔri ka taama na, n'i y'i pan ko sàba, i n'à dɔn ntɔri bɛ ciya la.
3810) Tìɲɛ ye ɲɛdon ye, à la jɔ̀nmàya, n t'o la.
3812) Cɛ̀kɔ̀rɔ̀ba nɛnìbaga tɛ à nɛnìbaga ye, min b'a lase à mà, ǒ dɛ y'a nɛni.
3813) N'i y'i tɛ̀nɛ fɛngɛ, n'i tɛ̀nɛ ma sɔ̀n k'i fɛngɛ, n'i y'a dun, foyi t'i la.
3815) Dànbɛ tɛ dangaden na.
3816) Fàantan jìgi ye dangali ye.
3817) Kɛ̀lɛ bɛ ban, ǹka sinikankɛlɛ tɛ ban.
3820) Subaga kùnkelen ka fìsa dànkùrùnkànfɔ̀la ye.
3821) Subaga man jugu, min bɛ subagakan fɔ, ǒ dɛ ka jugu.
3824) Denmisɛn kà cɛ̀mɔgɔ bùgɔ, ɔ ye tìɲɛ ye, ǒ sànnàyɛlɛma, k'ǐ sìgi k'a nsalan bɔ, ɔ ye cɛ̀mɔ̀gɔ̀ba làtìgɛ̀-n-na ye.
3825) N'i y'i mǎkùn màlɔbali bɔsuma na, à b'a fɔ ko suma t'a la.
3826) À ka di koro da, kaana tɛ̀nɛ̀ t'a la.
3827) "À ka dɔgɔ ! " bɛ jɛ̌ tiɲɛ.
3828) Bà kelen bɔ tɛ bàbon fa.
3829) Den min wolola jàma na, à tɔgɔ bɛ da ko "jàmàko." 3830) Dùgùjɛ tɛ tɛ̀mɛ dùgu la k'a ka dɔgɔ.
3832) "Mɔ̀gɔ̀ kelen, ɲɛ wɔɔrɔ ! " - "Fiyen tɛ yɛn wa ?
3834) N'i ye sùnɔ̀gɔ̀bàatɔ kunu kà kàman dɔn à bolo, à bɛ kɛ a kɔnɔ ko tɔ̌w ye kàman ni woro sɔ̀rɔ.
3835) "Nìn bɛɛ bɛ bɔ cɛ̀kɔ̀rɔ̀baw ka dɔ̀lɔ la," bìlakɔrow kà ù ka mìnta sɔ̀rɔ à la.
3836) Tama tan, n'i y'a di buran mà, i ye nɔ̀nkɔ̀n duuru di i nìmɔ̀gɔ̀nin mà.
3837) Mɔ̀gɔ jugu tɛ i yɛ̀rɛ ye.
3838) Mɔ̀gɔ̀ si tɛ den dɔ̀n k'à kɔ sin i yɛ̀rɛ mà.
3839) Mɔ̀gɔ̀ tɛ bin bɔ bànin da kà dɔn nkolonin da.
3840) Sani e kà taa kale da kungolasinɛnin ɲɛ kɔrɔ, e k'à da e ka bànin ɲɛ kɔrɔ.
3841) Mɔ̀gɔ̀ tɛ i ɲɛ di i buran mà kà filɛli kɛ n'i tɔ̌n ye.
3843) "N bɛ taa n bɛɛnkɛ gàntɔ kolajɛ" - "I ma sì i fǎ gàntɔ kùnna !
" 3844) "N bɛ taa n bɛɛnkɛ ka mìsiw gɛn" ɔ b'a sɔ̀rɔ: fɛn tɛ i fǎ fɛ̀.
3845) "N kɔ̀rɔ̀kɛ denw hinɛ bɛ n na," ɔ ka sɔ̀rɔ: dɔ bɛ i bolo k'o di i yɛ̀rɛ taw mà.
3848) Ni gɔngɔrɔ bɔra san fɛ̀, bɛɛ bolo b'i kùncɛ la.
3849) Ni san kulula, bɛɛ bolo bɛ i kùn.
3850) Ni san nàna, bɛɛ bolo bɛ i kùnminɛn da la.
3852) Ni tasuma dɔnna i bɔɔnsi la, à b'i burankɛ ta la, i nà i ta duga fɔlɔ.
3853) N'i ye dɔnsɔkɛ kɛtɔ ye kà wɔ̀lɔ nì, i b'a sɔ̀rɔ kàmi b'a kùn.
3854) "Nìn ye n dɔgɔkɛ den ye, nìn ye n kɔ̀rɔ̀kɛ den ye," i yɛ̀rɛ tanin kelen ka ɲì ù cɛ la. 3855) 'Nìn ye n fǎ ta ye, nìn ye n ba ta ye, i yɛ̀rɛ ta ka ɲì ù cɛ la. 3856) Sɔnsan tɛ bàli à ka bɔli mà, sǎnko mɔ̀gɔ min ko: "Tasuma bɛ k'ɔ burankɛ ka bùgu jɛni."
3858) N'i bɛ kɔngɔtɔ sɔn, i k'à sɔn ni à ɲɔ̀kɔsɔn ma cì.
3860) N'i ye ɲɔ̀ caman sùsu Ala ye, à bɛ ɲɛ̀ɲɛ̀n caman di i mà.
3862) N'i y'a fìli bì, i b'a kǔnbɛ̀n sini.
3863) N'i ye ɲùman kɛ mɔ̀gɔ ye, Ala b'a jùru sàra i ye.
3867) N'i ye i ka fɔro dalanburen kari sɛgi àni filen, i na à tɔ̌ kari i kɔ̀nkɔn na.
3875) Jolitɔ dɔ minsin bɛ mɔ̀gɔ la, ǹka i tɛ segelense à fɛ̀.
3877) Mɔ̀gɔ man kɛnɛ, à hàlàla ye bàna ye, màɲùmànlàminɛ tɛ foyi bɔ à dimi na.
3878) N'i ye fiyen ka dɔ̀nkili kùnfɔlɔ lamìnɛ, à b'a ɲɛsin i ma.
3882) N'i ye falatɔ kɛtɔ ye kà sàgàjigi kɛ saraka ye, à màkàrìko tùma tɛ̀mɛ̀na.
3885) "Bàla sàra, bàlà wɛrɛ sàra," ni jugunin tɛ ɲàmɔ̀gɔ̀den ye, ciyɛn ka kan kà di à mà.
3886) "A'y'a mìnɛ !
, À b'a da la', ɔ bɛ kɛ, ǹka 'A'y'a mìnɛ !
à b'a kɔnɔ" dàlilu t'o la.
3887) Kàbini Ala ye diɲɛ da k'à bìla à kɔ fɛ̀, à m'i kɔfilɛ à la.
3888) Hɔrɔn jàlàki, ɔ ye tìɲɛ ye, ǹka à jàlàkì-jalaki, ɔ man ɲì.
3891) "I tama nɔnɔ, n tama basi," ɔ barikada ye naafigiya ye.
3893) Ni ɲɔ̌ bìlàra ji la minkɛ, mɔ̀gɔ̀ bɛɛ ka kan ɔ la.
3894) "Don o don n bɛ n jo kùnna" jàlàjìtigi ka fìsa n'i ye.
3896) Jonin kùntàajan, jàlàki b'a la.
3897) N'i ye jo bìn, i kàna à kɔnɔ fara, n'o tɛ, i bɛ jàlàki sɔ̀rɔ à kɔnɔ.
3900) 'N ma bǒ kɛ, n kà n bɔda lacɛ̀ ! ' 3901) N'i ye jùlànkolon fìla ye ɲɔgɔngɛn na, ɲɛta jo t'o la.
3902) Mùso kɛra subaga ye, ɔ ye tìɲɛ ye, furuboloma ta mùn b'a la ?
3903) Ala futàana, fàantan kànùbaga, bololankolon teri, ni mɔ̀gɔ o mɔ̀gɔ tɛ ɲùmàn kɛ, foyi tɛ i bolo.
3905) "À ka di n ye" ye tìɲɛ ye, ǹka "À bɛɛ ka di n kelen ye" e ma mɔ̀gɔ̀ wɛrɛ wele dɛ !
3907) I dɔntɔ bùlon kɔnɔ, n'i ko:"Mɔ̀gɔ ta tɛ i ye," i bɔtɔ, i b'a fɔ ko: "I ta tɛ mɔ̀gɔ ye."
3908) N'i ye i bolo kelen kɔrɔtà ko: "N màgo tɛ mɔ̀gɔ la," i kà kelen dɔ kɔrɔtà ko "Mɔ̀gɔ màgo tɛ n na."
3909) "N tɛ nìn kɛ mɔ̀gɔ ye," mɔ̀gɔ̀ tɛ ǒ ɲɔ̀gɔn kɛ i ye.
3910) Hɔrɔn bɛ fɛn min sɔ̀rɔ, i da bɛ se k'ɔ bɛɛ dun, ǹka ni i y'a bɛɛ dun, i tɛ̀mɛ̀tɔ b'i nɛnìkan mɛn yɔrɔ caman na.
3913) Kàbini ɲɛ ma sǔ ye, à bɛ ji bɔ.
3914) Sani mɔ̀gɔ min kà fàga bobo cɛ̀ tan ɲɛ na, i kà fàga datigi cɛ̀ kelen ɲɛ na.
3915) Sɛbe ka jàn jiri bà kelen ye, ǹka kamalenkɔrɔ cɛ̀ wolonwùla tɛ se kà sìgi à suma na.
3916) Tasuma bɛ so dɔ kɔnɔ, ɔ bɛɛ n'a ta tasuma tàyɔrɔ tɛ.
3917) Bɔda bɛ bɔ kɔ kɔji nǔ mà.
3920) Delili ka fìsa sɔnyàli ye.
3921) ɲɛjuguya ka fìsa sɔnyàli ye.
3925) Mɔri ɲɛ bɛ ɲɔ̌ min na, ɔ ye ɲɔ̀si ye.
3926) N'i ma jɛli sɔn k'a kan ka di, i nà à sɔn à kà bɔ i da la.
3928) ɲàmàkala tɛ̀mɛ̀nsɛnna ye dɛgun ye sǎnko à badaa-badaa bɛ e mɔ̀gɔ min da la. ' 3929) Nùmu ta man kuna, jɛli ta man kuna, mɔ̀gɔ̀jugu dɔrɔn dɛ ta ka jugu.
3931) Kaafiri ka fìsa fitiriwale ye.
3932) Ko bɛɛ sɔ̌n bɛ wùlu la fɔ fitiriwaleya.
3933) Den-ni-masaya ye jùru ye.
3935) Sababu ko: i kàna dumuni di àle mà, i kàna ji di à mà, ǹka i kàna ɲìnɛ àle kɔ.
3936) Sababu man dɔgɔ.
3937) N'i y'a mɛn k'i ye jɔ̀n ɲuman ye, dɔ ka sabu ɲuman dɔn.
3938) San'i k'à fɔ "N jɔ̀nnin kùnnàndi," e k'à fɔ "N sabu ɲuman."
3940) N'i ye sanu tɔ̀mɔ bili balan, e kà barika da bwàdingɛn ye.
3941) N'i ye sìmɔ̀ duman tɔ̀mɔ, i k'i ɲɛ layɛ̀lɛ à jǔ la.
3942) Ala ka jùru bɛ mɔ̀gɔ bɛɛ la.
3943) I bɛ Ala tànu ka koɲuman to i kɔnɔ.
3944) Mɔ̀gɔ bɛ fɛn min ɲini sunkalo la, n'o dira i mà sunkalomakɔnɔ, fosi tɛ i ye Alatanu kɔ ...
3945) Bàmùnànfini ye fìla ye: bangebaga bɛ min kɛ kà den ncininman bàmu, àni den bɛ min kɛ ka bangebaga kɔ̀rɔ̀len tà.
3946) Bǒ kɛ o kɛ, min bɛ kɔnɔbara la, ɔ ka ca n'o ye.
3948) Bɔnya lankolon tɛ, ni mɔ̀gɔ m'a dɔn i ye, Ala b'a dɔn i ye.
3949) N'i buranw cayara, i sɔnbagaw nà caya.
3956) I kɛra nùmu ye o, i ma kɛ nùmu ye o, bɛɛ b'a dɔn ko: nɛ̀gɛ bɛ dilan ni tasuma ye.
3957) Ni subaga ko à gàrìjɛgɛ ka di, à fɔ: à bɛ dùgu min kɔnɔ, ǒ mɔ̀gɔ ka ca.
3958) Gàdɔnnà bololandi, mɔ̀gɔ b'a fɔ.
3959) Hali n'i ye bobo bɔnya, à b'a fɔ: "Mɛ-mɛ-mɛ."
3961) Dùgùtigi min ye goman kɛ, ni duman sera, ɔ man kan kà wuli.
3962) "I ni ce" bɛ fɔ gansan, ǹka "àbarika" tɛ fɔ gansan.
3963) "I ni ce o i ni ce ! " ko wɛrɛ b'o la.
3965) I ye fɛn min di mɔ̀gɔ mà, ɔ bɛ joli tìgɛ e la, "àbarika" b'o joli suma.
3966) Fitiriwale sɔnfɛn ye fìni ye, n'a farala, à hakili bɛ jìgin à dibaga la.
3969) Fitiriwaleya ye diɲɛ kɔ̀rɔ̀len ko ye.
3971) I ye sǐ min tɔ̀mɔ kɔ̀rɔ̀len, n'i ma fɛn sɔ̀rɔ ɔ kɔrɔ, i man kan k'a jǔ tìgɛ.
3972) I sìra i ɲɛ na cɛ̌ min kùnko la, dùgu jɛlen, ǒ kà i ɲìnìnka: "I ɲɛ bìlɛlen mùn na ? ," à ye i ka ɲùman kɔ jalaji la.
3975) Ko kelen tɛ̀mɛ̀nen, ɔ tɛ se kà ko bɛɛ tɛ̀mɛ.
3976) Kɔ̀ɲìnɛ̀nin ye dìngɛn sěn sàwara dɔ la. - "I ye i sàkala sɛn, ɲinɛnin ! ."
3977) Kɔɔrikala ka jugu fìni mà.
3978) Ni den ye ba kɔ̀rɔ̀len ye, à b'a fɔ ko: 'Bàba ka nàfolo tiɲɛna'.
3980) N'i ye mɔ̀gɔ min ka sùmu fura kɛ, ɔ bɛ bìla e la k'e ka tìgànìnkùrùsi ɲimi.
3982) Ni mɔ̀gɔ ɲìnɛ̀na i jùjɔn kɔ, i labanko tɛ ɲɛ̀.
3983) Ni mɔ̀gɔ y'i bàn i fǎ n'i ba fɔli mà sɔ̀gɔ̀ma ni wula, i nà taa dɔ ta fɔ.
3984) Ni ɲùman tununa, i bɛ kùnnàdàli bìla k'à ɲini.
3986) N'i ko i ma fitiriwaleya dɔn, i ma ɲùmàn caman dɛ kɛ.
3988) N'i ye fàlìfasan bɔ dora la, à b'i tan n'a kɔsen ye.
3989) N'i ye fàtɔ mànkan mɛn: "àbarika," ni à tɛ à tɛgɛ la, à bɛ à kɔnɔ.
3991) N'i ye ɲɔ̌ bìlen ye, à lawuli ! N'i ye mɔ̀gɔ bìlen ye, tɛ̀mɛ !
3997) Bǎn cɛ̀jugu ka fìsa jànfa ye.
3999) "N tɛ" ka go, ǹka à ka fìsa musàlàka ye.
4001) Dɛ̀gɛ jɛlen, à dun ka di.
4003) Filɛli tɛ dù, à b'a kùntìlɛnna na.
4004) Kɔnɔ jɛlen bɛ bǐ fɔ, sini ye nanbara ye.
4007) N'i dùra Ala mà, Ala bɛ dù i mà.
4010) Tìɲɛ ka fìsa, "n tɛ" ka go, ǹka à bɛ mɔ̀gɔ̀fara diya mɔ̀gɔ la.
4011) "U ye ù kɔnɔ cì k'à jìra n na; n ye n woro cì k'à jìra ù la."
4013) Kàlifa tiɲɛbaga ye bubagaw ye.
4014) Mùso mìnɛ̀-koɲuman, ɔ bɛ dɔ wɛrɛ sɔ̀rɔ diya.
4018) N'i ye tìɲɛ bùgùnin jɔ̀, i b'a datugulan kɛ nkàlon ye.
4019) "Ne ni nkàlɔntigɛ ma sì so kelen kɔnɔ."
4021) Nkàlɔntìgɛ̀la dɛ b'à fɔ: à seere bɛ ba kɔ.
4022) Nkàlɔntìgɛ̀la fɛ̀dumuni ka fìsa à fɛ̀kuma ye.
4023) Ni kalabaanci ko: à kili cìlen, i k'à fɔ: "À ji kɛlen ne ɲɛ na."
4024) N'i bɛ dalagɛlɛn bìn, i b'a bìn bùgùrìnjɛ dɛ la.
4025) N'i ye fàna mìnɛ à bǒ kùnna, à sìgi à rɔ.
4027) I kàna bànku sumalen da gɛ̀lɛn na !
4028) Kìsɛ̀ tɛ jàba la.
4029) Nkàlɔnkùlùba bɛ tìɲɛ̀nin kɛlɛnnàjɔ bìn.
4033) Ba tɛ wuya la, jɔlì tɛ nkɛɛrɛn la.
4034) N'a fɔra ko: "Fànàkunci ye sini ye," "N y'a mɛnw" tɛ se kà sìgi.
4035) Ni nkàlon ye i nɔniji ye, e k'à dɔn ko ji ka jugu à dɔnbaga mà.
4036) Ni nkàlon ye sǎn bà kelen kɛ kà taama, tìɲɛ b'a mìnɛ sɔ̀gɔ̀màdà kelen.
4037) N'i ye nkàlon kɛ i surɔfana ye, dàràka duntuma na, i bɛ bɔ à la.
4038) Nkàlon b'a don ɲɛ̀, à tɛ à dùgùjɛ ɲɛ̀.
4040) Nkàlon ye cɛsirilan ye min bɛ kɛ k'à tìgi cɛsìri.
4041) Ala kàn'a to: nkàlon kà da mɔ̀gɔ la min bɔlen bɛ tìɲɛ fɛ̀.
4043) Fɛn dɔ tɛ ntugannin fàga, ǹka ɔ bɛ à si bunu-munu.
4045) "N tɛ fànàkan mìnɛ," à ni ɲɛji ma fɔ i ye. 4046) Ko bɛɛ bɛ da bàfasa la. 'À tɛ̀mɛ̀tɔ ye n ka fɔrɔlàsi yàara', ɔ tɛ da à la.
4048) Nàma sɔ̌n ka jugu ye tìɲɛ ye, ǹka à tɛ ɲɔ̀syɛn bɔ̀.
4049) Ko bɛɛ nkàlon bɛ da kunatɔ la, ǹka, 'À tɛ̀mɛ̀tɔ y'a bolo fa n ka tìgànìnkùrùsi la', ɔ tɛ tìɲɛ ye.
4050) Mɔ̀gɔ tɔgɔtiɲɛ bɛ se yɔrɔ min, i yɛ̀rɛ̀jɛ tɛ se yɛn.
4051) Ni mɔ̀gɔ ye sɔ̀n caman da mɔ̀gɔ la, ù bɛɛ tɛ se kà kɛ tìɲɛ ye.
4052) Sɔ̌n min tɛ mɔ̀gɔ la, i jugu b'o da i la.
4057) Fɔlen ka ca, ǹka tìɲɛ̀ tɛ bɛrɛ ye.
4061) Ni nɛnɛ juguyara, i kàn'a fɔ ko: "N bi taa n da," à fɔ: "N bi taa n kùru."
4063) Tiɲɛ̀ tɛ mɔ̀gɔ ɲɛ cì, ǹka à b'a bìlen.
4064) Jɛ bɛ ɲɛ tiɲɛ.
4067) Hali n'i jugu bɛ farakolo kàn, i b'a fɔ: 'I kàna gɔngɔn kɛ n ɲɛ na.
' 4068) N'i sàgo bɛ k'i ka wùlu kǔn cì, i b'a fɔ: "Fǎ b'a la" wala: "À bɛ syɛ̀kili mìn."
4069) Ni kaafiri ko à tɛ mìsìrìwɛlɛkan mɛn, à cɛ̌ ka ɲì à ka dùgu la.
4070) N'i ye fiyentɔ ci dìbi la, n'a ko: "Dìbi ka bɔn," à bànna e ka ci mà.
4071) À ye kùnnàna dɛ fɔ, ǹka à jùkɔ̀rɔ̀la tɛ nìn ye.
4075) Jugu kùnkelen ka fìsa ɲìjugu ye.
4077) Kà dɔn ni mɔriya ye n kàn, kà bɔ ni kaafiriya ye.
4078) Kàrìsa kɛlen tɔnso ye, wara tɛ, kɔ̀nɔ̀ tɛ.
4079) Kàrisa ye so fìla wùlu ye.
4081) Min ko à bɛ sun, min ko à bɛ seli, jàma jɔ̀don, ɔ bɛɛ nà woloma.
4083) Nanbara bɛ tìga fɛ̀, ǹka syɔ̌ ta bɛ kɛnɛ kàn.
4085) Mɔ̀gɔ̀ t'a kɔrɔtigɛbaga bɛɛ dɔn, ǹka min b'a fɔ: "I bàn sùman tɔ̌ la ! ," i n'ɔ dɔn.
4086) Mɔ̀gɔ yɛlɛbaga bɛɛ ɲi tɛ bɔ i la.
4087) Ngɔlo tɛ ɲɔ̌ jɛlen kɛ dɛ̀gɛ ye.
4089) Forokolaji nɛgɛnkan ye ko: "N bɛ n kan laɲigin." 4090) Hali n'i y'i ɲɔ̀ngiri kà bubagabɔla fɔ, ɔ tɛ foyi bɔ syɛ̀dɛnnin sɔ̀ngɔ la.
4092) Musalakakuma tɔ̀lɔ̀len bɛ, ǹka kɛn t'a la.
4094) N'i y'a mɛn: "Ù ye n nàani" - "Nàanìkan diyara i yɛ̀rɛ tulo la."
4096) Nanbara b'a don ɲɛ̀, à tɛ dùgùjɛ ɲɛ̀.
4097) Nanbara ka fɔro ka bɔn, ǹka ɲɔ̀bɛrɛ tɛ bɔ à la.
4098) Nanbara ka ɲì mɔ̀gɔ tìlɛnyɔrɔ la i sìyɔrɔ ye.
4100) Ni nanbara ye so jɔ̀, à b'a cì.
4101) N'i y'a mɛn furujatigi la furusannafolo tàyɔrɔ ko: "An nà bǒ kɛ bì," e dàn'n tɛ filen sànni mà.
4102) N'i ye furuboloma kan mɛn ko: "Nìn furukolon ko ìn tɛ diya," i n'a sɔ̀rɔ: fɛn dɔ dira àle mà, à ma min lase.
4104) "A'ye jùlaw mìnɛ ! a'ye jùlaw bìla ! ," i nakɔgɔɲinina dɔn.
4107) Ji tɛ mɔ̀gɔ jɛ, kɔlon dɛ bɛ mɔ̀gɔ jɛ.
4108) Ni ji tùn bɛ mɔ̀gɔ jɛ, kɔ̀lɔ̀nkɔ̀nɔ̀ntori tùn nà kɛ larabu ye.
4109) N'i y'a mɛn: "Nsǒn fǎ ye kuma dɔn," i yɛ̀rɛ̀làfàsàla dɔn.
4112) Walifɛndun bɛ mɔ̀gɔ da tugu.
4115) Kà i kàlìfa mùso mà àni kà i kàlìfa baji tɛ̀mɛ̀tɔ mà, à bɛɛ ye kelen ye.
4117) Mùso bolomadalen, à bǎn man go à cɛ̌ la.
4118) Ni ɲɔ̌ fyɛra su fɛ̀, jànfa dɔnna syɛ̌w kùn.
4119) N'i bàrɔkɛ̀ɲɔgɔn kumakan diyara i ye kà tɛ̀mɛ i sìɲɔgɔn ta kàn, datuma na à dùn bɔ à la.
4120) N'i ye i dɔgo kà bɔ danin fɛ̀, i dɔntɔ bɛ dɔn daba fɛ̀.
4121) N'i ye mɔ̀gɔ jɔ̀ntɔ ye i jànfa la, à sìrìlen i ɲɛ na.
4122) ɲì kelen fàga man gɛ̀lɛn, à filanan sɔ̀rɔ̀li dɛ ka gɛ̀lɛn.
4123) "I ni su" àni "I fà tɛ jùru sàra," kuma kelen tɛ.
4124) "Nà dumuni kɛ ! " àni "I fà tɛ jùru sàra," ɔ tɛ kelen ye.
4127) Kùnkɔlɔdimi bɛ mɔ̀gɔ mìnɛ, ɔ bɛ suma, kɔnɔdimi bɛ mɔ̀gɔ mìnɛ, ɔ bɛ suma, jɔlìmàngɔyàbana tɛ suma.
4128) Màngɔya ye tìɲɛ ye, ǹka "I tɛgɛ kɔ an kà tìga jɛnìnen ɲimi !
" ɔ ye à kɛnɛkanda ye. 4129) Nburencɛ tɛ à ka màngoya dɔn fɔ nburen karidon.
4130) "Ne ka fàri àni kàrìsa ka fàri, ù tɛ fìn ɲìntìn kelen na."
4131) ɲɛjugu fìla ko man di ɲɔgɔn ye.
4132) "I da kasa bɛ," ɔ ye tìɲɛ ye, ǹka "I ɲɛ kasa bɛ" màngɔya sěn b'o la.
4133) Bǐ mɔ̀gɔ tɛ à ta fɔ, fɔ walita.
4134) Mɔ̀gɔ bɛ bɔ jɔ̌ la, ǹka i tɛ bɔ ɲɛmisɛn na.
4135) Ni cɛ̀kɔ̀rɔ̀nin sìgìlen ko: "Cinɔ man ɲì ! ." Mɔ̀gɔ min bɛ sà dàbàkala la, ɔ tɛnà nìn fɔ.
4136) Fɔ-n-kɔ-kuma bɛ dùgu cì.
4137) Ni wari banna cɛ̌ kùn, à mùso b'à fɔ: 'À dacogo man ɲì !
' 4138) N'i ko: "Sɔgɔ tɛ n tɔ̀ɲɔgɔn gɛ̀lɛ̀nkala la," i yɛ̀rɛ ta dogi-dogi.
4139) N'i ye i jɔ̀ntɔ ye kùnkɔlɔsogo la, i kà i bolo da i yɛ̀rɛ ta kàn.
4140) N'i ye i bolokɔni kelen sin diɲɛ na k'a kà sabali, à tɔ̌ kɔ̀nɔ̀ntɔn ɲɛsin i yɛ̀rɛ mà.
4147) Sàya ye tìɲɛ ye, ǹka "Wo n ba ! Yɛ̀rɛ̀wolo taar'i da ! ," ɔ ye tɔ̌w laɲini ye.
4148) "Nà nǐn mìnɛ n ye ! " bɛ mɔ̀gɔ nǐ dɔn sɔgɔko la.
4149) Sɛnnɔ̀minɛ bɛ mɔ̀gɔ sěn dɔn bosoli la.
4151) Bolokɔni tɛ so cì, ǹka à b'a jìra à cìbagaw la.
4152) N'i ye bànànfeere ye kà mɔ̀gɔ kǔn sɔ̀gɔ, dùgùmàkuma bɛ à ni kabakuru cɛ dɛ.
4155) Hali n'i jugu ye sɔnsànnin ye, i k'à fɔ ko à bɛ bɔli.
4156) Mɔ̀gɔ̀ t'a fɛ̀ kà mɔ̀gɔ fila ye: i mùso ka kamalen àni i ka jùrùmàtigi.
4159) Ni jugu bɛ i kɔrɔ, i kùnko tɛ dɔgɔya.
4161) Ni surukukɔrɔ y'i mùso ɲàmɔ̀gɔ̀kɛ dun, i ma à ci, ǹka à ye baara ɲuman kɛ.
4162) N'i burankɛ y'i nɛni, i fana k'à nɛni, ni furu tiɲɛna, i ta tɛnà kɛ mɔnɛ ye.
4163) À cɛ̀-kɔrɔ dimiya, mùso b'a sàra à den na.
4165) Fiyentɔ t'a dɔn k'a dimi b'a bereminɛbaga la, fɔ n'a ko "Kɔ̀lɔn da y'i kɔrɔ." 4166) Kɔ̀rɔ̀ tɛ kun dimi na.
4168) Mɔ̀gɔ̀jugu bɛ iko fiɲɛ.
4169) Sìgìɲɔ̀gɔ̀njugu ye bàna ye, fura tɛ ɔ la.
4173) Kàrìsa ka kuna iko kàta.
4174) Kàrìsa ye mɔ̀gɔ̀jugu dǎn ye, à b'a fɛ̀ kà syɛ̌ fàga fìnìjɛ la, à nɔ̌ kàna ye.
4175) Mìsìjugu tɛ nɔnɔ bɔ, à bɛ tɔ̌w ta bɔ̀n.
4176) "N tɛ mugu dun," ɔ ye tìɲɛ ye, "À tɛ nɔɔni n sìgìlen ɲɛ na," ɔ ye ŋànìya juguya ye.
4177) "N tɛ wùlu dun" ye tìɲɛ ye, "N taamaɲɔgɔn t'a dun," i taamaɲɔgɔn jànfàla dɔn.
4178) "N tɛ n cɛ̌ fɛ̀," ɔ ye tìɲɛ ye, ǹka "Ma k'i bàn bàba la" ɔ ye bàba la ɲɛdon ye.
4179) N'i ye denmisɛnnin cì à jǔ la, ɔ bɛ bɔ à kɔnɔ, ǹka n'i y'a cì à kɔnɔ na, ɔ tɛ bɔ à kɔnɔ.
4181) Mɔ̀gɔ̀ tɛ i jugu dɔn, ǹka i kùnko ka gɛ̀lɛn min mà, i tɛ fìli ǒ mà.
4182) Mɔ̀gɔ t'i fàgàbaga dɔn, ǹka e tɛ fìli i ɲɛganbaga mà.
4183) Wara kɔngɔtɔ man ɲì, à falen man ɲì.
4185) Hali n'i jugu kɛra ntɔri ye, i kà fìni dabiri à kàn k'à cin.
4186) I bɛɛ ko bɛ mɔ̀gɔ min ye, i dɔ tɛ ǒ ɲɛ̀.
4187) Ji ni tasuma, ɔ tɛ se kà kɛ mìnɛ̀n kelen kɔnɔ.
4188) Kungodɔno yebaga ka gàlo, mɔ̀gɔ tɛ fìli fɛn jugu nàtɔ mà.
4189) Mɔ̀gɔ bɛ i jugu dɔn, ǹka i tɛ à teri dɔn.
4192) Sǎ bɛ siran, à fàgàbaga bɛ siran.
4195) Mɔ̀gɔ̀ tɛ i jugu ladiya k'à bìla i yɛ̀rɛ la.
4197) Mɔ̀gɔ̀ tɛ sìgi-n-bolo-mà dɔn tɔ̀nɔ ye, fɔ n'i ye bɔlìbàgàtɔ tɛ̀mɛ̀tɔ ye i la.
4198) Kɛ̀lɛ̀ tɛ à yɛ̀rɛ kɛ: mɔ̀gɔ dɛ bɛ kɛ̀lɛ kɛ.
4199) Kɛ̀lɛ ko la, n'a ma kɛ koro ye, à bɛ kɛ kaana ye.
4200) Cɛ̀minɛ ka di mɔ̀gɔ dɔ la, cɛ̀faga man di i la. ɲɛnamaminɛ ka di cɛ̀ dɔ la, mɔ̀gɔ̀faga man di i la.
4201) Taa bɛ kɛ̀lɛ la, sɛgìnbàlìya fana bɛ.
4203) Kɛ̀lɛ diyara, dùgaw na mɔ̀gɔ dun, kɛ̀lɛ ma diya, dùgaw na mɔ̀gɔ dun.
4204) Denmisɛn min bɛ ɲaani k'à da kɛ̀lɛ kàn, à la sù fɔlɔ dɔn.
4205) Fɛn tɔ̌w, ǔ dɛ bɛ balo ba la, bìlɛnganw, ù bɛ balo ù den na.
4207) Diɲɛ ye munturu-mantara ye. N'i ye min kɛ cɛ̌w la, ni cɛ̌w ye i sɔ̀rɔ, ǔ nà à ɲɔ̀gɔn kɛ i la.
4208) Mɔ̀gɔ̀ tɛ mɔ̀gɔ fàga, ǹka i bɛ se kà mɔ̀gɔ dɛgun.
4209) Ni fàli y'i tan, n'i y'a tan, i kɛra fàli ye.
4216) Sani i kà yɛ̀lɛn jiribolo fɛ̀, i ka yɛ̀lɛn jǔ fɛ̀.
4217) N'i ma bìla kɔ, i bɛ bìla ɲɛ.
4222) N'i ye wùlu ci, à b'a jùlàku ci.
4223) Fàama man jugu, à kànkɔ̀rɔ̀sigi dɛ ka jugu.
4225) N'i ye sǎ fàga, ni i ma à kùnkolo tìgɛ, à kùnkuru b'i taga lahara.
4231) Kungo tɛ mɔ̀gɔ̀ si ni waraw jɛ̌ ye.
4233) Kùnkolo fìla tɛ se kà dɔn bànfula kelen kɔrɔ.
4234) Màsa fìlà tɛ sìgi wɔlɔ kelen kàn.
4236) Màlìkɛ fìlà tɛ bɛ̀n dankan kelen na.
4237) Mɔrikɛ fìlà tɛ ɲɛ̀ wàlàhà kelen na.
4238) Wàyɛkɛ̀la fìla tɛ ɲɛ̀ wàlàhà kelen kàn.
4240) Wara fìla tɛ kun dìngɛ̀n kelen na.
4244) Ni bagan b'a tìgi dɔn, à màra ka di.
4246) N'i bɛ siran Ala ɲɛ, i ka siran fànga ɲɛ.
4247) Ntɔri b'a kǔn bɔ dìngɛ̀nsɛnna ye, à ka wɔkun tɔ̌ to à ye.
4248) Mùso kà kolo à cɛ̌ ye, den kà kolo à bangebaga ye, dɔgɔ kà kolo à kɔ̀rɔ ye, ǒ dɛ tùn ye fɔlɔ la du fànga n'a barika n'a dànbe ye.
4250) Denmisɛnnin ci-duman bǒ ye kɛn ye.
4253) Ntǒn bɛ lajɛ̀ à ba dɛ la.
4255) Ji laban ye junkɔrɔla ye.
4256) Mìsiw gɛn koɲuman wɛrɛ tɛ ù bɛɛ kà dɔn wɛ̀rɛ la kɔ.
4258) Mɔ̀gɔ ɲɛmɔgɔ ye ɲàmàsununkun ye, ɲàma bɛɛ bɛ bɔ̀n i kàn.
4259) Ni mɔ̀gɔ kɛra mɔ̀gɔ̀kɔ̀rɔ̀ba ye, i bɛ kɛ ɲàmàsununkun ye, fɛnjugu bɛɛ bɛ fìli i kàn.
4262) Cɛ̀kɔ̀rɔ̀ba dalen bɛ sùnɔgɔ la, ǹka à bɛ à ɲɛ na.
4264) Niri bɛ gɛse da, kafa b'a nùgu.
4265) "Fula Hamari ye wɛ̀rɛ̀tigi ye" - "Wɛ̀rɛ̀wuli o wuli, wɛ̀rɛ̀jiri sìrilen bɛ kà da Hamari kùn." 4266) "N dɔgɔ ka dɔ̀njùgùkɛ màlo bɛ n na," i k'à dɔn à bɔtuma na kɛnɛ kàn. 4267) Ni Nsàn y'i pan, ni kotigi Nsàn m'i pan, i nà panko fìla kɛ.
4268) Ni mɔ̀gɔ min ye ɲɛmɔgɔ bɔ̀rɛ jǔ sɔ̀gɔ, n'a sera i yɛ̀rɛ mà, mɔ̀gɔ b'i fana ta jǔ sɔ̀gɔ.
4269) Ni sùtigi ye à ka sǔ kɔ n'a bolo kɔ ye, kɛ̀rɛ̀fɛ̀sigiw bɛ ntegelenfɛɛrɛn tà.
4270) N'i ye dùgùtigi bɔtɔ ye fɔ̀lɔ̀wo fɛ̀, ɔ y'a sɔ̀rɔ dùgu ko t'a ye.
4272) Ni bolo fununa, à bɛ da bolotigi kan na.
4278) Syɛ̌ bɔnyàlan ye à ku ye.
4279) Cɛ̀kɔ̀rɔ̀ba gɔsìli ye tìɲɛ ye, k'à gɔsi à ka so da la, ɔ ye à somɔgɔw la tìgɛ-n-na ye.
4284) Fiɲɛ b'à ka cìli la, bàràkolon b'a ka kɔlɔnkolon na, à nà to dɔ ta la.
4286) Fɔlɔ, bolo tùn bɛ sěn sìri, sisàn, sěn bɛ bolo sìri.
4290) Ni dùgùmɔgɔ bɛɛ ye fiyentɔ ye, ɲɛ-kelen bɛ ɔlu kùnna.
4291) Ni fàama y'a fɔ: "Sira kà bɔ kùnkolo la !," i kan bɛnà kari, ǹka sira bɛ bɔ.
4292) ɲɔ̀nsɔn takurunntan tɛ jɔ̀ tasuma bolo.
4294) Sani sɔ̀gɔ̀li kà jɛgɛ sɔ̀rɔ, à bɛ ji fɔlɔ sɔ̀rɔ.
4295) Sɔkɛ b'i ci tiɲɛ kà to i bɔ̀lɔ la so.
4296) Wùlu ni à tìgi jɛ̀ tɛ kàlàjùgùya ye.
4297) Wùlùnìn kelen b'a diya dɔn à tìgi la.
4298) Yɔrɔ kelen dùgùmɛnɛ tɛ mɔgɔ bɛɛ cin.
4299) Fàama bɛ sà mugu min wulili la, jàmànàden bɛɛ b'ǒ cìkan mɛn.
4300) Cɛ̀kɔ̀rɔ̀ba tulo ka bɔn, à ɲɛ ka di.
4301) Màsàkɛ tulo ka bɔn.
4306) Sàma fàgàbaga, à ɲɛ tɛ syɛ̀den na.
4307) Fiɲɛba bɛ jiribaw bìn kà tɛ̀mɛ jirimisɛn ni binw na.
4308) I wɔlo tɛ kɛnɛ min fa, n'i k'i b'a gengen yɛn, à bɛ fara.
4310) "Mɔ̀gɔw bɛ n kɔ," i y'i yɛ̀rɛ bìla ù ɲɛ.
4311) "Nà n ɲun !" walima "Nà n jìgin !," i kùn lànkolon kà tagama, ǒ dɛ ɲɔ̀gɔ̀n tɛ.
4312) Ni jǒkɔ̀ɔnin sùgɔra ko: àle ye kùlekùle fan da, à sùgɔra k'à bɔbara farala.
4316) Bàana ye bàana dun. Fàama ye fàama dun.
4317) Cɛ̀nìntìgìya ko bɛ cɛ̀nin min kɔnɔ, ɔ tɛ sɔ̀n mɔ̀gɔ ka cɛ̀nìntìgìya mà.
4318) Dayɔrɔ ka bɔn ni jɔ̀yɔrɔ ye, ǹka kɛ̀lɛ bɛ jɔ̀yɔrɔ dɛ nɔ̌ fɛ̀.
4319) Fàama ni fànga bɛ iko dimɔgɔ ni di: i b'i pan kà dɔɔnin tà, n'i ko i bɛ à bɛɛ tà, i laban bɛ sà à da la.
4320) Ni bà kelen wulila, kɛ̀mɛ̀ duuru b'i cooko.
4322) À t'a bɔ jɛgɛ ye ko "badalabin bɛ jɛni."
4323) Ni mɔ̀gɔ màsina sababu tɛ, à tɛ kun i la kà nìn kɛ.
4324) Bɛɛ ka farin i fǎ ka so da la.
4327) N'i ye jǒkɔ̀ɔnin farinyatɔ ye kà dùfon fǎ nɛni, (siga t'a la) à jàtìgìya ye kɔ̀nɔsɔgɔnin bara ye.
4329) N'i y'a mɛn: "N ɲɔ̀gɔn syɛ̀ntàla tɛ !," i sěn fìla bɛ dùgu mà.
4330) N'i y'a mɛn: 'N ɲɔ̀gɔn dɔ̀nkɛ̀la tɛ, i sěn fìla kà ye dùgu mà.
4334) ɲɛ dɔ filɛcogo b'a to tɛgɛ tɛ dɔn tàmànàjugu dɔ la.
4336) À bɛ fɛntigiw ɲɛ na ko: fàantanw ta ye tugu ye.
4337) À t'o bɔ bǎ ye kà bǒ cì fàlìkɔɲɔ na.
4338) Basa bɔ̀rɛ̀tigi, bìlakɔro kannankolon, dɔ ta bɛ bɔ kà bìla dɔ kan na.
4339) Fàama balo bɛ fàantan na, n'i ko k'o tɛ kun i la, i nà taa tɔɔrɔ wɛrɛ sɔ̀rɔ min nà juguya ɔ ye.
4340) ɲinɛ kɔnɔma bɛ, jàkùmà kɔnɔma bɛ, dɔ denw bɛ kɛ kà dɔ balo.
4341) Ntɔri n'a kɔnɔfɛnw bɛɛ ye dùfon ta ye.
4343) Nìn kɛra nkɛ̀lɛn ni tìga ka fereke ye dɛrɛ ! n'a sera tìga mà, ko: tìga kà tìga bɔ, n'à sera nkɛ̀lɛn mà, ko: tìga kà tìga bɔ.
4344) Tìnba b'i màgan bàlà ye.
4345) Fàama ka gɛsɛ ye fàantan ye.
4346) Jɛgɛkunba bɛ balo jɛgɛmisɛnw na.
4350) N'i y'a mɛn: "Sɔlo kàsi ka ca," à ɲɛnama si bɔ̀len dɔn.
4352) Biɲɛ bɛ bàkɔrɔ kùn, dɔnɔkɔrɔ yɛ̀rɛ gansan tɛ.
4354) Ni fìri ye denmisɛn mìnɛ, k'o ye dunko jugu ye, n'à ye cɛ̀kɔ̀rɔ̀ba mìnɛ, ko fìrìtɔbìmuso ma ji kɛ k'a fìri labɔ.
4355) Denkɛ wolonwùla bɛ mùso min fɛ̀, à tɔ̀n-nà-kuru tɛ se kà fɔ, à bɛ fɔ "Na ka bàna."
4356) Ni fàama ye nɔɔnsi ɲimi, ɔ ta ye fura ye, ni fàantan ye nɔɔnsi ɲimi, ɔ ta ye myɛ̌ ye.
4357) Fàantan b'i kolo fɛntigi ye.
4358) Dikisɛw bɛ se denmisɛnw na, denmisɛnw bɛ se basa la, basa fana bɛ se dikisɛw la.
4360) Fabagatɔ tɛ se kɔngɔtɔ ka dùnu fɔko la.
4361) Mɔ̀gɔ man kan k'i teri kɛ fànga ye, n'o tɛ, don dɔ, à bɛ fàngàyɔrɔ jìra i la.
4362) Ni sɔnsan y'i kɔmi sàma na, à bɛ taga à kɔnɔ.
4363) N'i ye màsàjugu bàro, i nà jɔ̀nyàcì caman kɛ.
4364) Gunni bɛ kun disiba dɛ la.
4365) I tɛ se cɛ̌ min na, n'i y'i mùso bìla k'o kà à nɛni, gɛ̀lɛ̀nnɔgɔ dabɔra.
4367) Kɔ tɛ mɔ̀gɔ min na, ɲɛ tɛ màlo à mà.
4370) Sɛgɛ ka sira tɛ syɛ̀dɛnnin ka màɲùmànkɔkan na.
4371) "N tɛ" tɛ bǎn ye fàama bolo dɛ !
4372) Màsàkɛ ɲɔ̀ntan, e ka se nà dɔn dɔ ka màsàya kɔrɔ.
4374) N'a fɔra ko: "Sǒw bɛ Jene," sɛnnàmɔgɔw fana bɛ yɛn.
4375) N'a fɔra ko: "Sɔ̀mɔ̀nɔ̀muso bɛ kà jɛgɛkili jiran," dɔ ta nà kɛ ntorikili ye.
4376) Ni fiɲɛ wulila, ɔ bɛ i ɲɛsin bàràkolonw mà.
4377) Ni hɔrɔn kǔn fununa, à nɛ̌ bɛ bɔ jɔ̌n kùncɛ la.
4378) Ni furajalan ko: à bɛ taama sini, ɔ k'a sɔ̀rɔ à ni fiɲɛ bɛ̀nna à la.
4379) Ni jiriba bìnna, kɔ̀nɔ̀kulu bɛ jɛnsɛn.
4380) Ni jiriba bìnna, syɛ̌w bɛ yɛ̀lɛn à la.
4381) Ni nsìràbilen bìnna, bǎw bɛ yɛ̀lɛn à balan.
4382) Ni sàma y'a sěn da e ka ɲɔ̌ kàn, à kɛra ɲɔ̀ko tiɲɛlen ye, n'a y'a sěn bɔ à kàn, à kɛra ɲɔ̀ko tiɲɛlen ye.
4383) Ni sɛgɛ ma i yɛ̀rɛ fìsàya mìsìkun tàli mà, mìsìkun n'i yɛ̀rɛ fìsàya sɛgɛ ka tàli mà.
4384) Sàma da bɛ ɲɔ̌ na.
4385) N'i tɛ fàama bɔ, i man kan k'ǐ sìgi fàamàsigiyɔrɔ.
4386) Ni wara y'a bǒ kɛ ntǒn kàn, ɔ bɛ mɛn sǐ la, ǹka n'a y'a kɛ à waraɲɔgɔn kàn, ɔ tɛ mɛn sǐ la.
4387) Ni wara ye bǒ kɛ ntɔnkun kàn, ɔ tɛ cɛ̀, ǹka n'a y'a kɛ à waratɔɲɔgɔn kàn, ɔ bɛ cɛ̀.
4388) N'i y'a mɛn: "Fànga man di !," ɔ tɛ i bìnàakɛ ka so da la.
4389) N'i ye kɔ̀rɔ bìn, dɔgɔ ɲɛ bɛ bɔ i la.
4392) "ɲɔ̀sànmure ka jugu" kɔngɔtɔ dɛ bɛ ɔ fɔ.
4393) ŋɔni tɛ bɔ̀ sàma sěn na.
4394) Sàma bɛ mɔ̀gɔ min ɲɛ, ngomigosi jɔ̀rɔ̀ t'i la.
4397) Waraba ni sàga tɛ taama ɲɔgɔn fɛ̀.
4399) Fàli ni syɛ̀ tɛ taamaɲɔgɔn ye.
4402) Tìɲɛ ye bolo-da-jùkùnan-kàn ye, ni i y'i bolo da bàla jùkunan kàn, i b'i bolo bɔ à kàn.
4403) Tìɲɛ̀kuma bɛ mɔ̀gɔ dɔ kɔnɔ, à fɔda t'i bolo.
4406) N'i ye fugulabilentigi ye k'i pan kà kogo tà, min b'a kɔ, ɔ ka bìlen fugulabilen ye.
4407) Nɔnɔ tɛ di à mìnbaga mà, fɔ à bɔ̀nbaga mà.
4408) Ala-kɔrɔ-dimiya, sìtanɛ b'a sàra mɔ̀gɔ̀nìnfin na.
4411) Diyagoyako man di.
4414) "Hɔn !" ye tìɲɛ ye, ǹka "Hɔn kà bɔ n bolo !," ɔ tɛ diyanye ye.
4415) Syɛ̀nin sěn fìla bɛ bolo la, à ko: à tɛ taga dɔgɔ la.
4416) "N bolo bìla, n k'i sɔn !," ɔ tɛ mɔ̀gɔ̀sɛ̀bɛ̀ya ye.
4419) "Nà kà tǒ dun !" ɔ ye tìɲɛ ye, ǹka "Diyagoya, nà à dun !" fɛn wɛrɛ bɛ tǒ la.
4420) N'i bɛ dikisɛ karaba kà dɔn ŋunu na, à tɛ wàá da.
4421) N'i ye hɔrɔn sìri jùrùkisɛ la, à b'o tìgɛ, n'i y'a sìri fàle la, à t'o tìgɛ.
4422) N'i ye mìsìrìmaa to à yɛ̀rɛ mà, à tɛ saraka bɔ.
4424) Mɔ̀gɔ bɛ kɛ fɛɛre min kɔnɔ ye, i tɛ se k'à fɔ: "À kǔn ka jugu."
4425) "An tɛ jɔ̀nko tìlɛ la." 4426) Hɔrɔnyanasigi ka fìsa ni jɔ̀nyànàsigi ye.
4427) Jɔ̀nkɛ̀ba n'a fànga ye à makɛ ta ye, ǹka à dalakilisi ye à yɛ̀rɛ ta ye.
4428) Fàama jo o, à jàlàki o, à bɛɛ ye à jo ye.
4429) Fàngàtigi ta dɛ ye tìɲɛ ye.
4430) Fànga dɛ ka teli jo ye.
4432) "Bǎ kan bɛ jùru la," "Bǎ kan tɛ jùru la," "A' ye bǎ bɔ jùru la !," "A' ye bǎ dɔn jùru la !," ɔ bɛɛ bɛ bǎ ye.
4433) I ka jɔ̌n tɛ woloso wolo.
4435) "N bɛ n ka dunankɛnin kàn," ɔ tɛ cɛ̀kìsɛ̀ya ye.
duɲa tɔgɔ de ye baroyɔrɔ ye.
ne ko duɲa dun tɛ so ye.
n mana miiri "jean tissu" ma, N mana miiri "velourou" ma, N mana miiri "tergalou" ma, N mana miiri basinw ma, N mana miiri kasanke ma, N mana miiri nɛgɛsobaw ma, N mana miiri motobaw ma, N mana miiri mobilibaw ma, N mana miiri awiyɔnbaw ma, N mana miiri saya ni n maw n fa<c> (ma)</c> , N mana miiri sangasobaw ma, N mana miiri tolisobaw ma, N mana miiri bɔgɔsobaw ma, N mana miiri bugusobaw ma, N mana miiri kaburudo ma, Wallayi, duɲa dun tɛ so ye.
﻿<h> Boloko</h> U y'a tigɛ!
farikolo min be n kɛ muso ye, U y'a bɔ n na!
aw kana a tigɛ !
i dun mana sungurunnin min sigi bi, Ala, Oo, i b'a ka cɛko gɛlɛya a bolo!
Aa, I b'a ka bana misɛn caya!
i dun mana sungurunnin min sigi bi, Oooyi, i b'a ka cɛko gɛlɛya a bolo, Aa, mama !
i b'a ka bana misɛn caya!
ɔn-ɔn, mama,mama, mama, ma k'i kana n boloko, kana n boloko!
a b'a diminna!
Ɛɛ baba, n baba, n ko i kana n boloko, Kana n boloko - a b'a diminna!
u y'a tigɛ!
<c> Arrêtez l'excision !</c> mama, a bɛ n dimin, mama, a bɛ n dimin!
mama, a bɛ n dimin, mama, a bɛ n dimin!
N'i y'olu boloko, i b'u ka cɛko gɛlɛya!
a bɛ n dimin!
i b'u denko gɛlɛya!
i b'u ka bana misɛn caya!
Aa, Ji Ala, An kan'olu boloko!
ha eeh hey !
an ka an ka kokɔrɔw lajɛ, Ni min man ɲi, an k'o bɔ an bolo la!
an ka an ka kokɔrɔw lajɛ, Ni min ka ɲi, an k'o fara an bolo kan!
<c> Arrêtez l'excision !</c> mama, he !
u k'an ma k'a bɛ kɛ ni muru ye, U k'an ma k'a bɛ kɛ ni nɛgɛ ye, U k'an ma k'a bɛ kɛ sufɛla fɛ, Ala, ha!
u b'a kɛ ni nɛgɛ ye, U b'a kɛ ni muru ye, U b'a kɛ sɔgɔmada fɛ, A bɛ kɛ ni bana ye!
saya dun bɛ bana la!
saya dun bɛ muru la!
saya dun bɛ dimin na!
a bɛ kɛ wulada fɛ, A bɛ kɛ fajirida fɛ, A bɛ kɛ ni dimin ye, A bɛ kɛ ni muru ye, U bɛ kɛ ni dimin ye, U b'a kɛ!
u b'a kɛ!
saya b'a la!
bana b'a la!
ale b'a la, he eeeh !
Malidenw yo! Mali ye hɔrɔnya dugu ye!
erebeli bolila, (a) bolila ka furumuso to !
erebeli bolila, (a) bolila ka wolodenw to!
erebeli tununna, erebeli tɛ ye tun !
Malidenw yo! Mali ye kelenya dugu ye!
ko badenya bɛ Mali, ko kelenya bɛ Mali!
erebeli bolila Gawo cɛ ni kulo don!
ne tulomasama a tɛ wa? ne fakɛ o tɛ ?
erebeli bolila bolila ka baden jugu caman to !
erebeli bolila Gawo jɛ ni kulo don!
erebeli bolila Kidali jɛ ni kulo don!
﻿<h> DUƝA</h> Duɲa ye sɔgɔma caman ye.
fajiri bɛɛ n'a tile , fitiri bɛɛ n'a kalo!
Donw ka can!
o ! donw ka can!
Donlu ma bɔ ɲɔgɔn fɛ fɛnɛ!
hɛra tile bɛ fɔ maɲumanko tile kɔ!
bɔnɛ tile bɛ fɔ nisɔndiya tile kɔ!
bɛn tile bɛ fɔ bɛnbaliya tile kɔ, Jɔn b'a dɔn ?
o ! jɔn b'a dɔn ?
jɔn bi to bi la ka sini lakodɔn, Se b'anw ye wa ?
Jɔnnin min man a kɛ k'i bɛ jaman...
duɲa ye sɔgɔma caman ye!
... Ko tɔgɔ bɛ e la, senin b'i ye ?
a bɛ fɔ i ye ko:
jɔn b'a dɔn ?
jɔn bi to bi la ka sini lakodɔn, Se b'aw ye wa kafa ni yaada kɔ ?
aw ma lampiri manden komɛn wa ?
sogolon Jata, Nare Magan Jata, Manden Jata fana y'a fɔ ko:
Donlu ma bɔ ɲɔgɔn fɛ fɛnɛ.
don mana kɛ diya la, O don n'a tile bi wili ni ɲɔgɔn ye!
don min mana kɛ goya la, O don n'a tile bi wili ni ɲɔgɔn ye!
su mana kɛ diya la, O su n'a kalo bi wili ni ɲɔgɔn ye!
su min mana kɛ goya la, O su na kalo bi wili ni ɲɔgɔn ye!
don ka di, don man di, Duɲa ye sɔgɔma caman ye!
a tuma ka jan kosɛbɛ, mɔgɔninfin ni kungosogo tun bɛ ɲɔgɔn sira bɔ.
badenya sira ani teriya sira tun bɛ u ni ɲɔgɔn cɛ.
Mɔgɔninfinw tun ye karana don u ka jiriw la o san kelen na.
Sanjiba nana olu fɛ yen, u ka sɛnɛfɛnw sabatira haali.
Sonsannin, n'a bɛ wele ko Jaason, o lafilila kojugu.
sogow tɔɔrɔla kɔngɔ fɛ, hali u tɛ kɛta dɔn tugunni.
se banna u ye pewu. U bɛ ka kelen kelen sa kɔngɔ fɛ.
sonsannin ka kekun: bɛɛ b'o dɔn.
o de y'a to don dɔ, Jaason wilila ka se toro ma, ka i kanto: - N teri toro, kamalenkɔrɔba kɔnɔ fɛɛrɛ mana ban don min, a bɛ sa o don.
ni an ma dabali wɛrɛ tigɛ, kɔngɔ bɛ an bɛɛ bila Kolojɛbugu.
toro y'a jaabi ko: - Kɔrɔ Jaason, ne bɛ i ka bila la su ani tile.
- Kɔrɔ sonsan, a ɲɛfɔ joona katuguni, bilakasuma tere man ɲi.
- Wo bɛ dunun la, e b'i don wo fɛ, ka taga i da a kɔnɔ.
an bɛ taga sosenfilaninw fɛ yen.
ne b'a fɔ u ye ko ɲɛnajɛ bɛ an bolo.
n'o kɛra u bɛ dumuni sugu bɛɛ kɛ ka an fana.
an b'an fa tewu kɛrɛfɛ, ka sɔrɔ ka ɲɛnajɛ kɛ.
e yɛrɛ ka kan ka a tɔ faamuya sa.
- Fo ka ɲa kɛ !
bɛɛ b'a fɔ ko i ka dunun kumana.
o ko fɔra cogo min na, o kɛra ten.
toro y'i kari baradunun kɔnɔ, ka t'i da o ju la tintintin.
toro y'a sugusugu dunun kɔnɔ tuma min na, Jaason ye dɔnkili da, toro y'a laminɛ.
u y'u dege u ka ko la, fo k'u se kosɛbɛ.
kɔrɔ Jaason y'a ka dunun ta ka dulon a kan na, ka sɔrɔ k'a kun da dugu fɔlɔ kan.
a sera o dugu soda la tuma min na, a y'a sɔrɔ dugumusow bɛ jibɔ la foroba kɔlɔnba la.
olu ɲɛ dara sonsannin dununtigi kan tuma min na, u kabakoyara.
u dɔ la kelen y'i kanto: - Kabako segifa filɛ dɛrɛ!
ni su kora bi, aw n'a latigɛ dɔn.
aw ye dugutigi ka so yɔrɔ jira ne la fɔlɔ.
muso kelen bilara ɲɛnajɛ dunan ɲɛ ka taga dugutigi ka so.
kabini bulon da la, Jaason ye foli kɛ: - Dugutigi kunnandi, i ni wula !
dugutigi dalen y'i kanto: -I danse !
i ni tagama !
a kabara ko: -Ne ɲɛkisɛ de bɛ ka nkalon tigɛ wa, ne hakili de bɛ fili la ?
- Eh ! dugutigi ɲuman !
i ɲɛkisɛ ye tiɲɛ fɔ, wa i hakili ma buluku.
ne ni dunun sera i ka dugu kɔnɔ bi, ka na i n'i ka dugudenw ɲɛnajɛ.
- N ma nin mɛn, n ma nin ye, i ma mɛn si la.
dugutigi kan don.
sonsan y'a jaabi ko: - O tɛ kabako ye.
N'i ye ne ka dugu wili ka jɔ a sen kan, ni kisɛ ma ye jaba la i ka dunun ko la, i tɔgɔ ko mɔgɔ salen.
o bɛɛ kɔ, jaason ko ale sɔnna o ma, sabu ale nakun ye ɲɛnajɛ ye.
o yɔrɔnin kelen bɛɛ, dugutigi ye numu faseri bila, k'o ka don dugu kɔnɔ ka ɲɛnajɛdunan ko fɔ gatigiw ye.
a kibaruya kɛra ka dugu fa tewu.
o kosɔn, mɔgɔ kɔrɔtɔra su koli kɔrɔ.
Kɔrɔlen, ni ɲɛnajɛkɛladunanw jiginna dugu kɔnɔ, mɔgɔ bɛ dumuni bɔ ka taga d'u ma.
dugumɔgɔ ye dumuni sugu bɛɛ dilan, ka taga o di sonsannin ma a jatigila la.
Dumunidilaw y'u kɔ don yɔrɔ min na, sonsannin y'a fɔ toro ye k'o ka bɔ, u ka dumuni kɛ.
toro bɔra a ka wonin fɛ.
a kɛra o cogo la haali !
a kɛra o cogo la pɛtɛkɛlɛ !
wa a tun ka kan ka kɛ ten para !
bɛɛ b'a dɔn ko a kɛcogo ɲuman si tɛ nin bɔ.
Sani ka su ko, cɛmisɛnw ni npogotigiw ye fɛrɛkɛnɛ fura k'o jɛ.
bilakorow ye kalamugumugu doni, k'o ton fɛrɛ fan kelen fɛ.
dugu kɔnɔ, baro wɛrɛ tɛ ka bɔ sonsannin ka dunun ko kɔ.
ko duman mana dɔgɔ da, mɔgɔ bɛ kɔrɔtɔ.
nka bamanan ko: "Wagati dɔgɔ dalen, se man ko."
su kolen, dumuniw kɛra wagati min na, dugutigi ye mɔgɔ bila ka taga a fɔ sonsannin ye ko ɲɛnajɛ bɔtuma surunyana, ko a ka labɛnw kɛ.
o y'a sɔrɔ fɛrɛkɛnɛ fara i ko dakɔnɔni.
donsow n'u ka marifa don, bilakorow n'u ka kalaw don, musow ni kolonkala don.
ni sonsannin ka dunun ma se ka kuma, dugutigi ye yamariya di k'u k'a faga.
sonsannin setuma fɛrɛ la, mɔgɔ y'u mɔsɔnmɔsɔn ka sira bila a ye.
a n'a ka dununba y'a jɔ fɛrɛ cɛmancɛ la. Kalamɔɲɔ kɛra tasuma la ka yeelen bonya.
Jaason y'a ka dunun bila a kan na, ka dunun fɔ ka bɛn ni dɔnkili ye: - Ne ka tukutukubara min filɛ, ne ka takataka min filɛ, ni bara ma mɔgɔninfinkan fɔ, dugudenw ka kuntigɛ juru bɛ n na.
kin !
Njoo !
ne bɛ mɔgɔkan fɔ !
tin !
dɔ ja siranna, dɔ dabali banna.
dugutigi y'a fɔ sonsannin ye ko a ka ɲɛnajɛ ka di, ko su kelen tɛ u fara ɲɔgɔn na.
sonsan ye su saba kɛ yen sogo ni basi kan, ka sɔrɔ ka tɛmɛ ka taga dugu wɛrɛ la, min kɔrɔtɔlen tun don k'a kɔnɔ.
surukuba y'o kibaruya mɛn tuma min na, o ye kolikɛba dɔ koron k'o minɛ.
a y'a sugusugu a ka dununba wo fɛ ka sɔrɔ ka taga dugu dɔ la.
a sera tuma min na, a ko dugutigi ma: - A fɔ i dugudenw ye, ko u bɛɛ ka na ni basi, sogo, kini, dɛgɛ, ani dumuni duman caman ye.
ni su kora, ne bɛ ɲɛnajɛ bɔ, ne ka dunun bɛ kuma.
dugumɔgɔ ye dumuni duman sugu bɛɛ tobi, ka surukuba fana n'o ye.
Suruku y'o bɛɛ dun ka kolikɛba to bara kɔnɔ.
o tun bɛ to k'a kunkolo bɔ wonin fɛ, ka dununtigi nuguma lajɛ o bɛ ka sogo kunun.
su kora tuma min na, dugutigi ye mɔgɔ bila ka surukuba weele ko ɲɛnajɛ bɔtuma sera.
fɛrɛ kɔnɔ o wagati la, o y'a sɔrɔ dugumɔgɔw labɛnnen don ni marifaw, ani tamaw ni berekurunw ye.
u tun bɛnnen don a kan ko ni dunun ma se ka kuma, surukuba bɛ faga.
Dununfɔladunan y'i jɔ fɛrɛ cɛmancɛ la ka dɔnkili da: - Ne ka tukutukubara min filɛ, ne ka takataka min filɛ, ni bara ma mɔgɔninfinkan fɔ, dugudenw ka kuntigɛ juru bɛ n na.
kolikɛba diminnen ma kuma.
surukuba ko: - Aw ka sabali fɔlɔ.
ne hakili bɔra ka kilisi fɔ bara la.
ni o ma kɛ, a tɛ kuma.
u ye yamariya di surukuba ma, ko a k'o laada latilen.
a y'a biri, k'a kunkolo gɛrɛ bara wo la, ka dɔgɔdɔgɔninfɔ kolikɛ ye ko: - N'i ma donkili laminɛ, an bɛɛ bɛ kɛ su ye sisan.
kolikɛba y'a jaabi ko: - N kɔni tɛ fosi fɔ, sabu ne nugu lankolon don.
o kɛra yɔrɔ min na, surukuba ye dunun fili, k'i pan ko a bɛ jama cɛci ka boli.
n badenw, mɔgɔ kana taga sugu la ko i sinamuso tagara, wa dɔ bɛ to ka dɔ madege.
bamanan ko: " Janfajuru fyɛku kojugu, a bɛ fereke i yɛrɛ kan la ."
cɛ dɔ tun bɛ yen, a tɔgɔ tun ye Kelennako.
Ala y'a ladiya, ka nafolo caman da a ye: ba, misi, saga, fali.
balimamuso kelen pe tun bɛ a fɛ, min furulen tun bɛ dugu wɛrɛ la, o dugu tɔgɔ ye Ɲanibugu.
sɛgɛn tun bɛ o ni a cɛ la, hali u tɛ dumuni sɔrɔ ka a di u denw ma.
don dɔ, Kelennako balimamuso bɔra Ɲanibugu, ani a denkɛ fitinin, ko a bɛ taga seriɲɔ ɲini a kɔrɔkɛ fɛ yen.
u tun ye su saba kɛ, u tɛ fosi sɔrɔ ka dun.
balimamuso in, ni o tɔgɔ ye Lafili, o ye sira minɛ.
a ye tile naani kɛ tagama la, a sera a kɔrɔkɛ Kelennako ka so.
foliw kɛlen kɔ, Lafili ye a dannatigɛ a kɔrɔkɛ ye: - N kɔrɔ Kelennako, ne sera i fɛ yan bi.
hɛra tɛ, sabu ne tɛ n diya.
fosi tɛ ne bolo tugunni ka o di i bɛɛnninkɛw ma.
ne nana, i ka seriɲɔnin di ne ma.
Kelennako ɲɛ sinna ka bilen i n'a fɔ joli.
ne yɛrɛ min filɛ, ne tɛ se ka ne ta ɲɛfɔ.
su min tɛmɛna, ne ka mɔgɔw ma dumuni kɛ.
i b'a kɛ hakɛto ye, fosi tɛ ne bolo k'o di e ma.
hali i kana sigilijan kɛ tugun.
a yɛlɛla, ka yɛlɛ, fɔ ka a ɲɛji bɔ.
a tagara a ka jigiɲɔ kɛrɛ fɛ, k'a fɔ ko: - Ee!
ne Kelennako!
Ala ye ne ladiya kɔyi!
jigiɲɔ kelen, fila, saba, naani, duuru,... Ee !
a bɛɛ tɛ se ka dan !
a bɛɛ falen don ɲɔkisɛ ɲuman la.
ne halala don !
a bɛ yan, a tɛ ban !
ne dɔgɔmuso nana ko n ka ɲɔ di a ma.
ne ko fosi tɛ yan.
nin de ka di ne ye: ka juguya kɛ mɔgɔ la.
N'i b'a fɛ ka juguya kɛ, i bɛ a sɛbɛkɔrɔ kɛ i yɛrɛ badenw na.
n'o kɛra, tɔw ta kɛcogo tɛ i lafili.
ni mɔgɔ min b'a fɛ ɲɛnama ka boli i ɲɛ, i bɛ tɛgɛ saba su tulo kɔrɔ u ɲɛ na.
o la, u bɛɛ bɛ siran i ɲɛ.
Kelennako donna a ka jigiɲɔw cɛ la, a bɛ ka yɛlɛ.
a tora k'i yaala-yaala, a bɛ ka juguya lasalan.
sɔɔni, a y'a ye ko a cɛmancɛ bɛ ka a dimin.
a kɛra i n'a fɔ fɛn dɔ bɛ ka a fari sama-sama.
a fari fan bɛɛ ye a dimi, a ma se ka o muɲu.
Kulokan bɔra tuma min na, a ka sokɔnɔmɔgɔw bolila ka na a fan fɛ.
nka, a kunkolo ma yɛlɛma.
a ko a somɔgɔw ma: - Aw ye ne ta, aw ka ne bila n ka cɛso kɔnɔ.
aw kana a to ne fadenw k'a dɔn ko ne yɛlɛmana.
mun ye nin se ne ma?
ne bɛ o fɔ aw ye.
hali bi, bamanan tɛ balimamuso ko tulon na.
bɛɛ b'a dɔn ko juguya si sarabali tɛ to.
﻿<h> Juman nɔrɔla farakolo la</h>
"Jalakɔro" ye dugu ye, dugu dahulama.
"Jalakɔro" ye dugu ye, dugu belebele.
Kɔba dɔ tun bɛ Jalakɔrɔ dugu kɛɲɛka fɛ, min tɔgɔ ye "Tufin Kɔba."
Tufin Kɔba jibɔyɔrɔ ma dɔn mɔgɔ fɛ hali bi.
kɔ in dugumalan bɛ ye farakolo fɛɛnɛlen ye.
a dagan bɛ ye o farakolo kelen ye.
Tufin Kɔba badaa, tile m'a ji gosi sabu, a sanfɛla bɛɛ bililen do ni tu ye, k'a sɔrɔ ka lamini kooli ni o tu kelen ye: donda kelen, bɔda kelen.
Jalakɔrɔ dugu kɔnɔn, jiri kɛnɛn tun tɛ tigɛ, tasuma tun tɛ don kungokolo la.
o de y'a to sanji tun bɛ na Jalakɔrɔ ka labɔli kɛ.
Ɲɔw, tigaw, sɔw, kabaw, wosow ni malow tun bɛ ɲan fɔ ka damantɛmɛ.
Jalakɔrɔkaw tun tɛ kungon ni fantanya dɔn.
Jalakɔrɔ Tufin Kɔba in na ye, farakoloba dɔ tun bɛ ye, farakoloba cɛɲi, farakoloba dahulama, farakoloba nugumanba.
Jalakɔrɔka bɛɛ, hali denmisɛnnin fitininw, tun b'a dɔn ko mɔgɔ si mangan ka sigi o fara in kan, sabu o ye jinɛmuso ɲagalen sigiyɔrɔ ye.
jinɛmuso ɲagalen tun ye jinɛn ye, min bɛ Jalakɔrɔ kɔlɔsi.
ale de tun bɛ ji nan, ka sɛnɛfɛnw ɲan.
a tanan tun ye ko saba ye: Jiri tigɛ, tasuma don ani a ka fara kan sigili.
dugu dumanba denmisɛnnin tan, o ye don dɔ tomoo ye.
Jalakɔrɔ tun falen do cɛmisɛn ni npogotigi la.
su o su, kalojɛ la, u tun bɛ ɲanajɛ kɛ fɛrɛba la.
wula o wula, u tun bɛ tugun ɲɔgɔn kɔ ka t'u ko Tufin Kɔba la.
jinɛmuso ɲagalen sigiyɔrɔ, mɔgɔ si tun tɛ se o man.
don dɔ su fɛ, k'u to fɛrɛ la, Jumanjɛ ni o ye npogotigi sarama ye, o kamalen y'i kanto: "- Juman, e bɛ ne fɛ kosɛbɛ wa ?
- O ye kuman kura ye bi dɛ, n teri Fasiga, Jumanjɛ kan y'o ye.
ni ne ko ka di e ye tuɲan la, sini wula fɛ, n' an taara Tufin Kɔba la, i k'i sigi ɲagalen ka faraba kan.
- Hali n'o kɛra Jalakɔrɔ ma balahu ye, o bɛ kɛ ne ma nisɔnjaba ye.
o la, ne bɛ n waso cɛmisɛnni tɔw la ko n terimuso sigira jinɛmuso ɲagalen sigiyɔrɔ la.
- Ɔhɔn!
N'i ko ten, n bɛ o kɛ !
su kora, dugu jɛra.
dugu jɛra, wula sera.
dugu cɛmisɛnw ni npogotigiw ye ɲɔgɔn nɔn minɛ, ka kɔ sɛgɛrɛ.
u sera tumaminnan, u y'u waraka ka jigin kɔ la.
sɔɔni, Jumanjɛ tagara ɲagalen ka fara fanfɛ, k'i sigi o kan tɛgu.
o yɔrɔnin kelen, Tufin Kɔba ji yɛlɛmanan ka kɛ iko joli kɛnɛ.
cɛmisɛnw ni npogotigiw bolila ka taga so, gɔngɔn duurura u kɔ.
Jumanjɛ ma se ka wili, a nɔrɔlen tora farakolo la.
a y'i to ka kunkanba dɔ mɛn a kɔ fɛ.
Yiiliba bɔra tu la, k'o fili a kan.
Yiili tigɛra tuma min na, o kɔ kɛra burangosidibi ye.
Jumanjɛ siran nan, a bɛ yɛrɛyɛrɛ iko jiri fura bɛ sanfiyɛn bolo.
kɔrɔfɔ in sera dugu cɛkɔrɔbaw tilo na tuma min na, olu ye sagajigi wɛlɛwɛlɛ minɛ, ka taga Tufin Kɔba danga na.
cɛkɔrɔba kelen ye sagajigi minɛ k'i kanto: "Jinemuso ɲagalen, e ka minɛ, o ye anw ka minɛ ye.
e ka bila, o ye anw ka bila ye.
i tɛka min kɛ fɔlɔ, i kanan o kɛ tugun.
i mana kɛ ka min kɛ, i bolo segin i kɔ.
i sɔn sagajigi filɛ.
cɛkɔrɔba y'o fɔ ka sagajigi bila yɔrɔ min na, sagajigi tagamana ka don ji la, ka tunun tugu-tege.
kabini o kɛra, ji jɛyara a nɔnkɔrɔla.
Jumanjɛ wilila k'a jɔ, kumakanba bɔra tu ɲɔkɔnɔn fɛ [ko]: "- Ne yafara aw ma.
N'i teri ye sira jugu don i kɔrɔ don o don, a ye teriya dabila o don.
i ɲɛn bɛ jirisunba min nan ye fɛ, nin fugakɛnɛba in kɔfɛ, dugu belebele tun bɛ ye, min togo tun ye Tujan.
Tujan masakɛ tun ye Jerika ye.
Jerika ye muso saba furu: Nanaba, Togoso ani Lariba.
cɛ bakɔrɔba mana muso saba furu, bɛ b'a dɔn ko olu tɛ se ka damakɛɲɛ furuso kɔnɔn.
Ee! Cɛ bakɔrɔ n'a dalasiw !
ka muso kafo ɲɔgɔn kan k'i sigi olu kunan iko tile.
muso saba in na, Lariba, kɛra mɔgɔ mango ye.
ni mangoya y'i sɔrɔ, a t'i yɔrɔ si to ye I kumancogo bɛ mɔgɔw jeni; i tagamacogo bɛ mɔgɔw dimi; hal'i yɛlɛkan bɛ dɔw dusu tɔɔrɔ.
Lariba kɛra Jerika ka du kɔnɔn iko fali tigitan.
do o don, a kelen bɛ baara gologɛlɛnw kɛ: Yɔrɔ furan, fini ko, minin nɔgɔ ko, dumuni tɔbi ani ji ta.
o wagatiw la, a sinanmuso Nanaba ni Togoso ka baara la belebele ye sogo jeni ni sogo dun.
san dɔ kɛra, Nanaba tagar'a faso la sabu a y'a fa ka banan ko kibaro mɛn.
a tagatɔ a ye kankari da Jerika ye: -Ni ne nanan k'a sɔrɔ e ye su kelen si Lariba jolimanko in fɛ, i k'a don k'o ye ne ka furu salen ye.
- I ko di ? i daji tu k'o kɔrɔfɔ bɔ i da kɔnɔn! Ne Jerika ni Lariba ? i t'o ye, wa i t'o mɛn. O ye Jerika kan ye !
o dugu jɛ, dugutagala ye dɔ fara a sennon kan.
Nanaba tagalen kunɲɔgɔn daafara tumaminnan, banan ye Togoso minɛn, banan juguba.
a tora o cogo la fɔ don dɔ, Jerika miiri janyara.
kamalen kɔrɔba y'i kɛ cogo o cogo, i nege bɛ see sɔrɔ i kan wagati dɔ la.
nege ani kanuya bɔlen do ɲɔgɔn fɛ, ŋa bɛ b'a dɔn k'u tɛ kelen ye. Lariba nege nanan Jerika minɛ.
su kora tumaminnan, Nanaba bɛ a faso la, Togoso banabagatɔ b'a ka so kɔnɔn, Lariba wilila ka t'i da.
Jerika tora, a bɛ yalayala dukɛnɛn ma, A kɔnɔnko y'a kɛɲɛn ka sunɔgɔ.
dugu tilalen ba, Masakɛ in y'i ɲɔgɔri a sennungun kan, ka Lariba siyɔrɔ sɛgɛrɛ.
a y'i kari ka don so kɔnɔn yɔrɔ min, Lariba gigina ka wili k'i kanto: - O ye jɔni ye dugutilaba in na ?
- Ne Jerika do. N'i man wili ka misɛli ɲini ka diyan walasa ne ka nka fini bɔrɔtɔ kala sisan, i ka tigɛ na, ne bɛ si yan bi.
- Eɛ! Makɛ! Dayɔrɔ filɛ, n'o tɛ ne tɛ misɛli ye su in na tugun! O ye Lariba mankan ye.
o fɔra yɔrɔ min, Jerika ye dilɔkiba faari k'o da.
min bɔra o ko la, hakiliman bɛ ka kan ka o famuya.
Togoso ma bɔ fosi kalama nin ko in na.
Kɛlin-kɛlin, Nanaba nanan ka bɔ a ka dugutaga yɔrɔ la.
Nanaba fɔlɔla ka min ɲininka Jerika la, o filɛ: - Yala ko ma tɛmɛ, i ni Lariba cɛ wa ?
- Hali kelen ! o ye Jerika ka jaabi ye.
Tujan kɔnɔn, cɛkɔrɔbaw bɛ to k'a fɔ gɛlɛ kan ko: "Masakɛ muso Lariba yɛlɛmanan kosɛbɛ dɛ !
a mana kɛ min ye, a na sidɔn o.
" Kolonsenw kɔrɔ, musow bɛ to ka ɲɔgɔn ɲinikan: "A fɔ masakɛ sekina Lariba ma wa ?
" forobakɔlɔnba da la, musomisɛniw b'a fɔ ko: "A fɔ kamalen dɔ bɛ sɔrɔ Lariba fɛ wa ?
ne sigalen bɛ a la sisan dɛ ! masakɛ dun tɛ don a kan tugun.
" kalo kelen, kalo fila, kalo saba, kalo naani, kalo duru, Lariba ka kɔnɔnmaya bɔra dogo la, a kɛra kɛnɛkanda ye.
don dɔ wulada fɛ, Nanaba ani Togoso, u ye Jerika weele k'a ɲinikan: - E ko fosi t'i ni Lariba cɛ.
o tumanna a bɛ sahura min na sisan, o min na ji fɛ wa !
- Kakala do! A y'a sɔrɔ bɔlon fɛ ! n'o tɛ, ne kɔni tɛ o !
o yɔrɔnibɛ, Jerika ye Lariba wele, k'i kanto: - I bɛ bɔ ne ka dugu kɔnɔn, i bɛ ne ka dugu bila.
i den sidɔnbali in tɛ wolo ne ka jamana kan.
kɔrɔfɔ wagati la, Jerika kun birilen tora.
jaga galotigɛla ɲɛnkili tɛ se ka waga a kɔrɔdonbaga la.
mɔgɔ maɲi ! mɔgɔ tɛ sɔn ! ni jan ye kɔnɔn ni minɛ, n'o y'a piripiri yɔrɔ cɛya, a yɔrɔ bɛɛ bɛ nɔrɔ jan nan.
Lariba ma pipipirili kɛ. A ye minɛw cɛ, ka kunfɛtaga sira minɛ..
a ye su wolonfilan ni tile wolonfilan kɛ tagama la tumaminnan, a nanan se fuga kɛnɛba dɔ la ka bɛn ni sufɛlan ye.
a ye fini dɔ fɛnfɛn dugu ma, k'i da sunɔgɔ kaman kungokoloba in kɔnɔn.
tuma min a b'a fɛ ka sunɔgɔ, fɛn dɔ nanan a kunun k'a ɲininkan: - I kanan siran, so senfilani.
a kɛra cogodi ?
Lariba y'a ka degun ɲɛnfo tumaminan, fɛn in ye dibi fara ka b'u ni ɲɔgɔn cɛ: musokɔrɔ cɛɲi sarama.
a y'i kanto Lariba ma: - I sigilen bɛ ne denkɛ ka so da la, wili an ka do so kɔnɔn.
Ndenkɛ bɛ dugutagayɔrɔ la. Ni a nanan, i kanan siran. Nin furamugu minɛn k'o mun i ɲɛnda la.
Lariba ye furamugu minɛ yɔrɔ min k'a mun a ɲɛda la, a ye dugu belebeleba ye a kɛrɛfɛ.
sow cɛkaɲi, mɔgɔw cɛkaɲi, fɛn sugu bɛɛ bɛ ye.
Jinɛmusokɔrɔ ye ɲɛnfɔli kɛ a denkɛ ye tumaminan, o y'i kanto: - Dunan ni so tɛ yaala.
so senfilanin man ɲi koyi ! i b'i ka so.
u ye Lariba ladon k'a tɔpɔtɔ iko kɔɲɔnmuso, fɔ ka t'a se a jigini ma: a ye denkɛ sɔrɔ.
u ye denkɛ in tɔgɔda ko Ntalen. Ntalen sigira, k'a ŋunuman, k'a tagama.
a kɛra bilakoro kɔrɔlen ye tumaminan, u y'a boloko.
a sera muso-furu ye wagatiminan, u ye jinɛ npogotigi kelen yɛlɛma ka kɛ mɔgɔ ye, k'o furu a man.
Jinɛkuntigi ye dugumɔgɔw fara ɲɔgɔn kan, k'a fɔ bɛɛ k'i se ko kɛ yalasa u bɛ Lariba n'a denkɛ labila.
Lariba ani Ntalen, u y'a nafolo caman sɔrɔ: Baw, misiw, sagaw, faliw, sow, sanu ani wɔri.
Ntalen tagara a faso fan fɛ, ka dugusigi ye, a n'a ba Lariba.
dugu in kɛra dugu belebele ye, a kɛra dugu dumanba ye, ka Ntalen kɛ a masakɛ ye.
Nanaba ni Togoso ye o kibaruya sɔrɔ tumaminan, u ko Jerika ma: - I ka jɔnw bila u ka taga Lariba n'a denkɛ faga.
n'o ma kɛ, anw bɛ taga.
Jerika ye kɛlɛbolo wili, k'u ka taga Ntalen ka dugu ci, ka Lariba ni Ntalen faga.
kɛlɛbolo sera Ntalen fɛ ye tumaminan, u ye Lariba sigilen sɔrɔ, Ntalen yɛrɛ tun bɛ saganso sanfɛ.
- I denkɛ Ntalen bɛ min ? an b'a faga ka tila ka e yɛrɛ faga, o y'u kan ye.
Lariba siranna, a y'i kanto: - Ntalen taara bagɛnyɔrɔ la, Ntalen.
Ntalen taara sagagɛnyɔrɔ la, Ntalen.
sokɛ kɛmɛ bɛ baa fɛ so, o ɲɔgɔn bɛ n fɛ, Misi kɛmɛ bɛ baa fɛ so, o ɲɔgɔn bɛ n fɛ, Fali kɛmɛ bɛ baa fɛ so, o ɲɔgɔn bɛ n fɛ, Fɛn bɛ kɛmɛ bɛ baa fɛ so, o ɲɔgɔn bɛ n fɛ, Denkɛni tɛ dogo a fa la, kana dogo.
Ntalen jiginna k'a fa ka jɔnw fo. Sow miniji kɛra nɔnɔn kɛnɛ ye; sow sirilo kɛra sanunbere ye.
cidenw ye ladoni min sɔrɔ, u badaabadaa tun ma deli k'o ɲɔgɔn ko dumanw kɛ.
olu ko: - Ntalen, anw bɛ to e fɛ yan.
masakɛ Jerika kɔrɔtɔlen ye kɛlɛbolo wɛrɛ wuli ka taga: O kɛra o cogo kelen na.
kɛlɛbolo bɛɛ yɛlɛmana Ntalen fɛ ye tumaminan, Jerika yɛrɛ ni a muso a n'̰a denw wilila ni marifaw ye, k'u bɛ taga Ntalen faga, ka Lariba faga, ka cidenw faga.
u sera tumamina, o juguyara tɔw ta ye. Jerika n'a musow ye ladon min sɔrɔ, o kɛra kabako ye.
Nanaba ni Togoso malolen y'i kanto Jerika ma: - Anw cɛ, hali ni mɔgɔ min ye nin cɛni ye, mɔgɔ min bi e dɔn, bɛɛ b'a dɔn ko e den do.
Jerika kasira k'a fɔ ko: - Ne den do.
ne yɛrɛ den do. Ne su kelen den do. A sɔrɔla dugutaga a ni farigan cɛ. An bɛka yɛlɛma yan sa. Ntalen, an bɛka masakɛ y'i ye. A ye taga ne ka nafolo toninw ta, an bɛka yɛlɛma Ntalen fɛ yan.
Ntalen y'a jaabi ko: - Baa, ne tɛ masakɛya sɔrɔ k'e to yan.
i ɲɛn bɛ fɛn o fɛn na yan, a bɛ y'e ta ye. É yɛ masakɛ ye bi, e ye masakɛ ye sini. K'a daminɛ bi la, woloba saba bɛ ne Ntalen kelen fɛ: Nanaba, Togoso ani Lariba.
o yɔrɔ la, Jerika kɛra Ntalenbugu masakɛ ye. Ni kɔli ye mɔgɔ min mangoya, n'i ye nafolo sɔrɔ, i bɛ kɛ mɔgɔmandi ye.
k'a daminɛ o don na fɔ bi, Bamanan tɛ a muso furusa kɔnɔman gɛn fiew.
ne b'a fɔ ko: - Tajurusara-bere man kan ka ta ko bɛɛ la: tuɲan datugura cogo o cogo nkalo fɛ, don dɔ a bɛ da kari ka bɔ kɛnɛ ma.
﻿<h> Sigidankelen ka labanko juguya.
</h> mɔgɔ bɛ se ka kɔrɔya ni mɔgo ye, nka ni man wusa ni ni ye.
Bamananw ko fɛnɛ ko fɛn min ka di korokɛ kɔrɔ daa, o tɛ kaanakɛ kɔrɔ tanan ye fiew.
nin kɛra kungosogow ye, jiminyɔrɔ kelen pe de tun b'u bolo. Don o don, tilegan, u bɛɛ tun bɛ ɲɔgɔn nɔnminɛn k'o jida in sɛkɛrɛ.
a tun tɛ kun sogo si la k'i da turu ji in na fɔɔ Sigidankelen k'a min fɔlɔ, ka sɔrɔ k'a ko jiɲumanyɔrɔ la a sago n'a dɔngɔn na..
o ko tora sen na kudahi. O laada batora bɛɛ fɛ waajibi. Fagan ma na su fɛ. A nanan tilegan fɛ bɛɛ ɲɛn basalen ɲɛnna.
ni fagantigi ko sira ka bɔ mɔgɔ o mɔgɔ kuntɛ fɛ, o tigi kan bɛ fɛrɛ ka kari, n'o tɛ sira in bɛ bɔ fo k'a ɲan.
san dɔ kɛr'a la, sigimusokɔrɔni dɔ ye kɔnɔnta. Kɔnɔnbara boɲɛnna fɔ ka suruɲɛn jigini la.
Jimindɔgɔ ye fɛn ye, min tɛ se ka muɲun tuman bɛɛ, janko fɛn bɛ mɔgɔ min sogo n'a golo cɛ.
Dondɔ tileganfɛ, sigimuso kɔnɔma in tɔrɔla minɔgɔ fɛ fɔ k'a halaki. Minɔgɔ gan kojugu a la, a fiyen tun bɛ ɲini ka cɛci.
sogow bɛɛ nan'u sigi jidala, u bɛ ka Sigidankelen kɔnɔn.
e jo, Sigidankelen ! i jo ! i ta y'i ka kow ye, dangɔrɔba. Mɔgɔ dakɔnɔ ɲinw kajɛ wagati min, o y'u ngasaki tuman ye jaman la. Sigidankelen, e ma dɔn ko ɲin si tɛ kologɛlɛya mulukuli ma wa ? ni gɔsili ma se k'a muluku, jalakibali b'a muluku.
sigimuso kɔrɔtɔ kojugu y'i kan to: N'a bɛ kɛ min ye bi, a ka k'o ye sa !
ne bɛ ji min sisan !
o yɔrɔnin bɛ, a y'i sɛsɛn ka sin kɔ la. A y'a ɲɛnsenw jigin ji la, k'i taturu minfɛn in na k'i min fɔ k'a se.
kabini fananjan fɛ, Sigidankelen bɛka gɔngɔn durunu. Kafa ni yaada fɛ, a bɛ dugu saani n'a senw ye, a bɛ komoo.
Tumami n'a sera jida la, a y'i kanto: Jɔn ye ji durunu ?
jɔn ye ji min ne ɲɛn bi ?
Bamananw ko: ni boli tun bɛ mɔgɔ kisi saya man, kungowuluni tun tɛ t'a tɛgɛ ma.
Sigidankelen y'a taman d'o kɔrɔ k'o yalon ka taga bintu la. Sigidennin nanan kɔgɔ dɔɔni-dɔɔni fo k'o kɛ sigisunkuru ye.
don dɔ, a y'a fo sigi tɔw ye ko: - Don bilen jaɲaan, ne bɛ mba munɛnbɔ.
sogow bɛ yɛlɛla k'u kanto: - Cɛw kɛɲɛn na fɛn min na, muso tɛ se ka dankari o la.
tile damadɔw o kɔfɛ, sigisukuruni ko: - Don bɛ n'a dugujɛ kan don.
aw ka da ne la, ji bɛ labila bi. Sigidankelen ko bɛ ban bi.
ji min tuma na, sigisungurunnin in bolila ka t'i min, k'i da jila ka tulon kɛ.
tumamina, ni Sigidankelen se ra jida la, a y'a fɔ ko: - E ma wolo fɔlɔ, dunuya negebɔr'e la kelen wa ?
- Nka dunuya ma daminɛn fɔlɔ, kuman t'o banni ma.
Sigidankelen, damatɛmɛnko bɛ se ɲɛjibɔ. E ka kow ser'u dan la bi, o ye bamunen bɔden in kan ye.
Sigidankelen ginina ka da suKurunni in kan yɔrɔ min, o y'i pan ka taman puruti, ka muru foosi.
u ye gerela kɛlɛ kɛ k'o s'a dan na: Sɛbaga ma don.
u ye ntɔrɔnan kɛlɛ kɛ k'o s'a dan na: Sɛbaga ma don.
u y'a kɛ tofagan ye, kolo ni pasa, disiba ani kɛrɛni, cɛjankɔkari ni tɛlɛmugu.
o bɛ sen na tumamina, sogo tɔw bɛnna kelen kan: bɛɛ ka hirii kɛ mansakɛ jugu in kan k'a ka ko ban.
u ye sigisunkuruni dɛmɛn ka dankelen bɔ k'a bi. U y'a siri tew k'a da.
- An k'a kun ci, o ye dɔw kan ye.
- Ayi, an k'a ɲɛnɛma jeni, dɔwɛrɛw ko ten.
- O si tɛ, an k'a kan tigɛ, o ye tɔw kan ye.
N'toloni y'i kanto: - an kan'a kunci, an kan'a ɲɛnɛman boso, an kan'a ɲɛnɛman jeni, o si tɛ munɛn bɔ aw ma.
a tun bɛ tuuli kɛ n'a gere minu ye, an k'olu kari.
a tun bɛ tani kɛ n'a ntɔrɔn minu ye, an k'olu foroki.
a tun bɛ yeli kɛ n'a ɲɛn minu ye, an k'olu ci pɔɔ k'a fooni k'a bila.
u jɛra ka Sigidankelen k'o cogola, k'a bila.
k'a ta o don fɔ bi, ji labilara sogow ye.
n badenw, sebaaya o sebaaya, n'a sinsinbere kɛra mɔgɔw ntɔɲɔnin ye, o setigi bɛ kɛ ye ko fila ye.
dunuya koba caman sun bɛ mosow la: cew de b'u tɔgɔ jaso san ni dugu cɛ.
Nbɛ na baro min bɔ, i kana siga a la fiew.
a ko kɛra tuɲan la, a kɛra dugula, min tɔgɔ ye Libaabanun.
Libaabanun, warabilenkɔrɔ dɔ tun bɛ yen kungo kɔnɔn.
warabilen tun tɛ warabilen gansan ye.
a kunkolo tun bɛ i ko mɔgɔnifin ta, ka sɔrɔ k'a kukala jinɲan.
warabilenkɔro balo tun ye di ye.
o de y'a to su o su, a tun bɛ yaala kungo kɔnɔn ka yiriwow ɲini, di bɛ minu kɔnɔn.
Libaabani dugu kɔnɔn, badema cɛ saba tun bɛ yen.
Nci, Ngolo ani Zan.
o badenman cɛsaba tun ye dunuya baara sugu bɛɛ kɛ, u tun ma fosi sɔrɔ.
sɛgɛn tun bɛ ɲini k'u faga.
Dondo, Zan y'a dɔgɔniw wele k'a f'u yɛ ko: - Mɔgo tɛ kɛ fosi ye i dakan kɔ.
an ye ko caman kɛ hɛɛra nɔfɛ sa.
ŋa o si man kɛ an ka sɛkin fura ye.
sisan, ne b'a fɛ an ka sekin dugukoloman.
dugukolo tɛ mɔgɔ nɛ kɛn, a tɛ mɔgɔ janfa.
an ka falo ni dabaw ɲini, ka an ta kɛ sɛnɛ ye.
- O tɛ baasi ye.
anw bɛ e kɔ.
ni e ko min, o de kodi anw fɛnɛ yɛ.
sini bɛ, foro jiri bɛ tigɛ sani ka samiyanji bi, o ye Ŋolo ni Nci kan ye.
o dugujɛ, kabini donofɔlɔ kasi ra, balemakɛ cɛ saba in ye forosira minɛ.
kunɲɔgɔn kelen bi daafa tumamina, o y'a sɔrɔ u ye forokɛnɛn belebele yiriw tigɛ.
Libaabanunkaw tora k'a fɔ ɲɔgɔn yɛ ko: - Fugariba saba ninu bɛ ka kɛnɛn belebele yiriw tigɛ.
Ŋa, a ka tigɛna cɔɔri, wɔlɔw bɛ kasi ŋalojanw tula ye.
Ɲɔnw falen na koɲuman.
a kɛra bojitɔ balan ne ye ka bokulukutu kɛ.
u ye suma sɛnw kɔrɔsiyɛn k'a sɔrɔ hali bin bɛrɛɛ tɛ foro la.
ɲɔnjuw wili la ni barika ye, ka foro fanbɛ fa.
o wagatila, sigiɲɔgɔnw ye fila fɔ daminɛn, u y'u kan to barodaw la ko: - EE !
kolo wɛrɛ tɛ nɛnnan ko a tɛ yɛlɛman koyi !
Nci n'a dɔgɔw ka foro kɔrɔfɛ kɛrɛni la, bubagato bileman ba dɔ tun bɛ ye.
wo ba tun bɛ o sanfɛlanan, min bɛ jigi too kɔnɔnna la.
suman bɛ ka wolo wagati minan, warabilen kɔrɔ tora sa, sagoma o sagoma, sani ka tile kun bɔ, ka n'i sigi too in sanfɛ.
n'a yɛlɛ too san fɛ, a b'a kukala jigin too wo kɔnɔn, ka sɔrɔ k'a ka tɔgɔfɛ bila dununni bilo a kɛrɛla.
o cogola, a b'a ɲɛnsin foro in ma, ka dunun fɔ, ka dɔnkili da: - Kutubu-ketebe, kutubɛnbɛn !
Sagoba tɛgɛ ja nkun, Sagoba a ta k'a bila ye !
ne y'o bila ntɔgɔ fɛ !
kunɲɔgɔn kelen bɛ dalafa tumaminan, Nci ka foro sumanw bɛɛ jara k'a ɲɔnjuw bɛ faga.
kabako ani dabali ban ko.
a ɲuman de sɔrɔ kago.
foro tɔw sumanjuw bɛ ka wolo k'u kisɛ tumaminan, Nci ka foro kɔnɔn ɲɔn bɛɛ kɛra i ko binjala.
o bɛ la, badenman cɛ saba in ma salay sɛnɛ la.
o sannanyɛlɛman, u ye foro in sɛnɛn tuguni.
sumanw wili ka ɲɛn ka tɛmɛn kɔrɔlen kan.
don dɔ sagomadafɛ, sinifile bɔ bali, Zan tagara foro la, ko a bɛ t'a ɲɛnda sumanw kan.
Zan y'i teliya, k'i ɲɛnmada fɔ sɔɔni, a y'i to ka warabilenkɔrɔ ye.
o yɔrɔmin kolen, a y'i dogo yiri dɔ kɔfɛ, ka kɔlɔsili kɛ, ka lamɛnni kɛ.
- Kutubu-Ketebe, Kutubɛnbɛn !
aw ! aw ! aw ta tɛ ɲan !
Tumaminan a ye kokɛlen in ye ka kumanfɔlen in mɛn k'a kɛbaga ye, a seginna kɔ yɔgɔyi, ka boli k'a kɔrɔw sɛgɛrɛ so: - Nkɔrɔw, ne ye ko ye foro kɔnɔn bi, ka ko mɛn foro kɔnɔn, o ye Zan kan ye.
Nci ko: - I ye min mɛn, ka min ye, o fɔ, i kana siran.
n kojugu ma ban koɲuman. A tɛ se ka ban foli ma.
warabilenkɔrɔ dɔ de bɛ an ka foro tiyen.
a b'a sigi toobilen kan k'a kukala jigin too wo kɔnɔn k'a fɔ ko an ta tɛ ɲan.
su kora tumaminan, cɛsaba in tagara n'u ka dosokɔrɔba ye, ka taga o bila too wo kɔnɔn.
o y'a kun bɛn ni sanfɛ wo ye.
kabini dugujɛdani fɛ, u nanan k'u dogo too dafɛlanw na.
tile kun bɛ bɔ tumaminan, u y'u to ka warabilenkɔrɔ n'a ka dununni natɔ ye.
Forotiyɛn wara in se ra tumaminan, a yɛlɛnan too san fɛ.
a y'a kukala jigin too wo kɔnɔn ka dununni ta: Kutubu-Ketebe, kutu bɛnbɛn !
Sagoba tɛgɛ ja nkun, Sagoba a ta k'a ....
a b'o fɔyɔrɔmin, dosokɔrɔba ya a t'a kun ma n'a ɲinw ye: dɔnkili yɛlɛma na o yɔrɔ la; Kutubu-Ketebe, kutu bɛnbɛn !
Nci, Zan ani Ŋolo boli la ka nan warabilen kɔrɔ minɛn.
u ye fu bɔ ka fɛnjuguw siri tew k'a da, k'u kan to a ye: - Sisan, anw taɲɛnsira, ni e ma o fɔ bi, an b'i faga !
warabilenkɔrɔ ko: - Nci, e k'i ta kɛ bubaga too ci ye: i taɲɛn sira ye o ye.
Zan, e k'i ta kɛ ntɔn minɛn ye: e taɲɛn sira y'o ye.
min ye e ye Ŋolo, e k'i ta kɛ sukasi ye, e ka hɛra b'o la.
o kɛra tumaminan, Nci ko u l'a foni k'a bila, k'u kanan jɔn baara fɔlenw na.
o donkelen, Nci ye falo ta ka don kungɔkolo kɔnɔn.
n'a ye bubagatoo min ye, a bɛ falo kɛ k'o kari ka tɛmɛn.
Zan ye golosabaraba don, ka taga tu kɔnɔn.
a manan ntɔn min ye, a b'o gɛn.
Ŋolo, n'o y'a mɛn ko saya kɛra yɔrɔ o yɔrɔ, o bɛ taga ye ka kasi fɔ k'a ɲɛnw bilen.
u ye tile tan ni duru sɔrɔ o cogo la, u ma salaya kɛtaw la, u ma ɲinɛn.
a bɛ fɔ ko kɔrɔtɔ ye sogo san ye, n'o tɛ fasogola don mana se, i bɛ wuluw gɛn n'i nɔnkɔn ye.
a tora o cogo la fɔ dondɔ, Nci ye bubagato fitini ye tu dɔ kɛrɛfɛ.
a ye falo kɛ ka o talon yɔrɔmin, a ye nɛgɛ nɛrɛmugumani dɔ kun ye.
Nci ye falo fili kɛrɛfɛ ka nɛgɛ in kunta k'o sama.
o jɔlɔkɔma bɔra k'a to, o bɛ ye sanu jɔlɔkɔ ye.
Nci y'a ka sanujɔlɔkɔba in ta ka taga so: Nafolo tigiya dabolen kɛra o ye.
Zan b'a ka ntɔn gin na tumamina, a ye ntɔn belebeleba dɔ ye.
a y'o gin k'o gin.
tuba dɔ b'a kɛrɛfɛ, ntɔn in y'i pan k'i bin o tu bala.
o kɛlen, Zan y'i kan to: " I kisira !
" o fɔra yɔrɔmina, mɔgɔ dɔ y'i kan to tu la: " Naamu !
ni ne yɔrɔdon na sa, hɔn i ka nafolo la " Mɔgɔmin bɛ tu kɔnɔn, o tɔgɔ de ye " i kisira ."
o ye sonba ye, min kɛlen tun bɛ ka dɔ ka nafoloba soɲɛn ka taga i dogo n'o ye.
Zan ye o nafoloba minɛ ka tagaso.
ni Ŋolo y'a mɛn ko hali denfitini sara, a be taga ye ka kasi kosɛbɛ.
Masakɛba nafolotigi dɔ sara dugu yɔrɔ jan dɔ la.
Ŋolo y'o kunnafoni sɔrɔ tumaminan, a y'i labɛn ka sira minɛn.
masakɛ denkɛ fɔlɔ tun tunun na, mɔgɔ ma kibaroya sɔrɔ o la a bɛ san caman bɔ.
Ŋolo dona dugu kɔnɔn tumamina, a y'i fili kasi kan.
a nanan se masakɛ ka so kɔnɔn, a y'i kolonkolo duguman, a bɛ kasi: - Ne mago sara sa !
E, ne bɛ ni kɛ cogodi sa ? e sɔn na ka taga ka ne to ?
cɛkɔrɔba sigilen tora k'a fɔ ɲɔgɔn ye ko: - An ka masakɛ denkɛ in de do.
a y'a fa ka saya mɛn, a nalen do o la, o ye dɔw kan ye.
- U bɔra ɲɔgɔn fɛ kosɛbɛ ! siga si taala, masakɛ denkɛ do.
Fooliw kɔfɛ, cɛkɔrɔbaw ye jelikɛ bila ka kɔrɔfɔ lase.
- EE ! Libaabanu kaw, a ye lamɛnni kɛ.
masakɛ denkɛ min tagara tungan fɛ ni a kunnafoni ma sɔrɔ, dunankɛ ka ɲininkan ni o ye ale ye.
cɛkɔrɔba kologɛlɛn dɔ y'i kan to: - O man se hali ɲinikanli la.
bɛ b'a don ko nin ye " Yɛrɛma " ye.
an ka masakɛ kura do.
o yɔrɔ bɛ, Ŋolo kɛra Yɛrɛma ye, k'o sigi masa golo kan.
Nci, Zan ani Ŋolo mɔgɔ saba be kɛra nafolo tigi ye ni cogola warabilenkɔro sababu.
i bɛ tigɛ baara dɔ la, i ka hɛra b'o de la.
﻿<c> LA TRAHISON DE BAKARI DIAN</c> ɔ̀ Segu yé náani yé<br/> màraka dùgu kɔ̀nɔntɔ<br/> sìdo Jara àni bálansando<br/> bálansan bà tán ní náani àni bálansan kɔ́ kùrunnin kélen.
ɔ̀ dón dɔ́ Tìɲɛtigiba Dantɛ àni jɛli Goroli bé nìn yɔ́rɔ nìn ná kà à fɔ́<br/> Bakari yé<br/> à kà bùlon kɔ́nɔ.
dón dɔ́ Bakari Jan sìgilen kó jɛliw mà<br/> á yé nkɔ̀ni tɛ́liya<br/> né Bakari bé à fɛ̀ kà ń dɔ̀n Segu<br/> ń bé ń dɔ̀n bi.
ɔ̀ jɛliw yé nkɔ̀ni tɛ́liya<br/> ɔ̀ jɛliw kó Bakari mà í ní dɔ̀n ká kán<br/> Kɔda àni Jɛnɛba mɔ̀den<br/> <c> 62</c> í ní dɔ̀n ká kán<br/> Maankɔrɔ Kɔnɛ dén<br/> í ní dɔ̀n ká kán.
Bɔgɔba Kɔnɛ mɔ̀den<br/> í ní dɔ̀n ká kán.
nsóronin ncínin Kɔnɛ mɔ̀den<br/> í ní dɔ̀n ká kán.
ní í yé í dɔ̀n Segu bì<br/> ɔ bé bɛ̀n.
ɔ̀nhɔn Bakari kó jɛliw mà<br/> à kó né bé ń dɔ̀n<br/> sábu lá né Bakari Jan ń sɛn bé dìngɛba dá lá Segu yàn.
ní ń yé ń sɛn tà kà à bɔ́ dìngɛ dá lá<br/> Segu cɛ̀ ní à mùso bɛ́ɛ bé jìgin à kɔ́nɔ.
ń bé ù bɛ́ɛ lájɛlen láyɛlɛn ní ń bólonkɔni dén kélen yé<br/> ɔ̀ nkà né Bakari jìginna dìngɛ nìn kɔ́nɔ<br/> Segu cɛ̀ ní à mùso bé tìlen kà ń sàma<br/> ù tɛ́ sé kà ń lábɔ.
ɔ̀ ó kúmaw fɔ́ra tɔ́njɔnkɛ dɔ́ jɔ̀len ɲɛ́ ná<br/> ɔ jɔ̀nkɛ kó áa! à kó Bakari fára sá dɛ́!
ɔ̀ é Bakari sɛn bé dìngɛ dá lá Segu yàn<br/> ní í yé à tà kà à bɔ́ à kɔ́nɔ<br/> Segu cɛ̀ ní à mùso bé jìgin dìngɛ kɔ́nɔ<br/> é bé ù bɛ́ɛ láyɛlɛn ní é bólonkɔni dén kélen yé<br/> nkà ní é jíginna dìngɛ kɔ́nɔ<br/> Segu cɛ̀ ní à mùso tɛ́ sé kà í láyɛlɛn.
áa! Bakari jámanna bi à yàdara!
ɔ tùma ná né ká tága nìn cógo fɔ́ Segu fàama yé.
<c> 64</c> ɔ̀ tɔ́njɔnkɛ wúlila à yé Da sɛ́gɛrɛ à ká bùlon kɔ́nɔ<br/> à nàna í bìn Da fɛ̀ bùlon kɔ́nɔ à yé í kɔlonkolon<br/> à tágara í sɛ̀mɛ Da ká kálaka lá.
ɛ̀ Da kó mùn dɛ kɛ́ra? í bé kàsi mùn ná?
áa! à kó fàama<br/> à kó né kán kà kàsi dɛ́!
à kó Bakari yé fálenyakuma dɔ́ dɛ fɔ́ bì<br/> à kó né bé kàsí ɔ dɛ lá<br/> Da kó à fɔ́ kɛ̀!
sábu àle Bakari Jan nìn sɛn bé dìngɛ dá lá Segu yàn<br/> ní à yé à tà kà à bɔ́ dìngɛ nìn dà lá<br/> Segu cɛ̀ ní à mùso bɛ́ɛ bé jìgin dìngɛ kɔ́nɔ<br/> nkà àle Bakari kélen bé ù yɛ̀lɛn ní à bólonkɔni kélen yé.
ɔ̀ nkà ní àle Bakari kélen jìginna dìngɛ kɔ́nɔ dùn<br/> Segu cɛ̀ ní à mùso bé tìlen kà à sàma<br/> ɔ tɛ́ sé kà àle Bakari làbɔ<br/> à kó Bakari Jan yé nìn fálenyakuma nìn dɛ fɔ́ bì.
<c> 66</c> áa! Da kó tɔ́njɔnkɛ mà<br/> à kó ɔ tùma ná Bakari jámanna sá dɛ́rɛ!
Bakari Jan sɔ̀nna kà nìn fɔ́?
ɛ̀ ní í yé à mɛ́n Bakari fára kà à jáman<br/> ń kó né Da yɛ̀rɛ ká mɔ̀gɔ fálen dɔn<br/> kó ní ɔ tɛ́ àle bé sé kà jáman Segu yàn?
nkà nìn tɛ́ báasi yé<br/> júmasu nàta nìn ń bé Bakari Jan wéle kà nà ní à yé ń ká cɛ̀so kɔ́nɔ<br/> kà à fá dɔ̀lɔ lá<br/> kà à ɲìninka kúma nìn ná.
ní Bakari Jan jɔ̀ra kúma nìn ná<br/> ń bé à kùn cì kà à dá fára<br/> à má jɔ̀ à lá yɛ̀rɛ ó<br/> ń bé Bakari Jan kùn cì kà à dá fára<br/> kà à sù dɔn ń kà só kɔ́nɔ yàn<br/> mɔ̀gɔ ɲɛ́ tɛ́ í dá à sɛ̀lɛ kàn<br/> sànko à sù.
ɛ̀ ní í yé à mɛ́n Bakari Jan séra kà jáman Segu yàn<br/> né yɛ̀rɛ Da nɔ̀ tɛ́?
nkà tɔ́njɔnkɛ mà<br/> í kána nìn fɔ́ mɔ̀gɔ yé dɛ́!
<c> 68</c> n bé à fɛ̀ kà Bakari jànfa dɛ<br/> í kána à lákali<br/> àyi! tɔ́njɔnkɛ kó ń tɛ́ à lákali.
ɔ̀ Bakari tɛ́ nìn kúma nìn séere mà<br/> mɔ̀gɔtigi yé jànfa díla Bakari kɔ́ kàn.
nkà à dón Bakari Jan dénkɛ bálolen bé Sinbalan<br/> à kélen dɛ bé à bólo.
kàbi dùgu má jɛ́ Sinbalan bé tìlen kà yáala<br/> fó kà tìlerɔfanaw dún<br/> à tɛ́ dɔn mɔ̀gɔ ká só.
nkà à mána tìlerɔfanaw dún à bé yáala fó kà sé súrɔfana dúnni ná.
à mána súrɔfanaw dún Sinbalan bé yáala fó kà dùgu tíla<br/> dùgu mána tíla à bé yɛ̀lɛn kà nà í dá à fà ká bùlon sán fɛ̀.
ɔ̀ Segu fàama yé jànfa díla Bakari káma<br/> à kó tɔ́njɔnkɛ kána fɛ́n fɔ́ mɔ̀gɔ yé<br/> ɔ kúmaw fɔ́ra tɔ́njɔnkɛ nìn yé ntɛ̀nɛndon<br/> ntɛ̀nɛn tìle kɛ́ra tɔ́njɔnkɛ má kúma<br/> kà tàrata sú kɛ́ tɔ́njɔnkɛ má kúma<br/> kà árabasu kɛ́ à má kúma.
ɔ̀ àlamisasu tɔ́njɔnkɛ ní à mùso dálen dùgutila fɛ̀<br/> ɔ̀ jɔ̀nkɛ tóra kà í yɛ̀lɛmayɛlɛma<br/> à tóra kà í yɛ̀lɛma<br/> à kó áa! à kó m̀m ḿm ḿm!
ɛ̀ à mùso kó à mà<br/> ń cɛ̀ é dùn bé hámi mùn ná?
àyi! à kó ɔ tɛ́!
kána ń ɲìninka<br/> cɛ̀ba kɔ̀rɔba bé hámi kó cáman ná dùgutila fɛ̀<br/> mùso tɛ́ í ɲìninka<br/> <c> 70</c> kána ń ɲìninka dɛ́!
ɛ̀ mùso kó cɛ̀ ó! ɔ yé mùn yé sá?
í ká kélennakuma tɛ́ bán ná!
áa! à kó mùso mà né má à fɔ́ í kána ń ɲìninka wà?
cɛ̀ba kɔ̀rɔba kɔ́nɔ gànnen bé kó cáman ná<br/> ní í bé kúma mùso tɛ́ mɔ̀gɔ ɲìninka ɔ lá.
ɔ̀ mùso yé í dá kà í yɛ̀rɛ kɛ́ sùnɔgɔbagatɔ yé.
tɔ́njɔnkɛ wúlila kà í sìgi<br/> à kó áa! nìn kúma mín fɔ́len bì<br/> nìn yé báaraba yé dɛ́!
mùso má kúma<br/> à yé í bólo tà kà à dá mùso kàn<br/> à kó Ɲele?
mùso kó í bólo bɔ́ ń kàn<br/> kána kúma ń fɛ̀!
e hámina né yé í ɲìninka<br/> é kó ń kána í ɲìninka.
é dùn bé mùn kúma wɛ́rɛ fɔ́ ń yé? tó ń ká ń ká sùnɔgɔ kɛ́.
ée! à kó mùso kána ɔ kɛ́!
í yɛ̀lɛma í ká í ɲɛ́di ń ná.
à kó é ká í yɛ̀lɛma ń ká à ɲɛ́fɔ í ɲɛ́ ná<br/> à kó kúma mín fɔ́len bé<br/> <c> 72</c> fàama kó ń kána à fɔ́ mɔ̀gɔ yé<br/> nkà né bé nà à fɔ́ é yé.
*<br/> **<br/> mùso kó ɔ yé mùnko yé?
ɛ́ɛ! à kó Segu fàama kó<br/> à bé à fɛ̀ kà Bakari Jan wéle júmasu nàta nìn<br/> kà tága ní à yé à ká cɛ̀so kɔ́nɔ.
kà à fá dɔ̀lɔ lá<br/> kà Bakari kùn cì kà à dá fára<br/> háli mɔ̀gɔ ɲɛ́ tɛ́ à dá à sɛ̀lɛ kàn<br/> sànko à sù.
ɛ́ɛ! ù bé Kɔda ní Jɛnɛba dén jànfa mùn ná? ù bé Bɔngɛla Hamari dén jànfa mùn ná? ù bé Bakari jànfa mùn ná?
ń kó Bakari Jàn dɛ yé Bilisi ká dága bɔ́ Segukaw dá lá<br/> ù bé Bakari fána jànfa kà ɔ fàga?
Bakari dɛ yé mùn kɛ́ túgun?
àyiwa cɛ̀ kó ń yé ń tá nìn fɔ́ í yé<br/> í kána fɛ́n fɔ́ mɔ̀gɔ yé dɛ́!
tɔ́njɔnmuso kó né tɛ́ fɛ́n fɔ́ mɔ̀gɔ yé.
*<br/> **<br/> à kó ń tɛ́ fɛ́n fɔ́ mɔ̀gɔ yé?
áa! ɔ kó kána fɛ́n fɔ́ mɔ̀gɔ yé!
*<br/> **<br/> ɔ̀ jàa dùgu mána jɛ́<br/> bá dá lá<br/> <c> 74</c> Bakari Jan fána ká jɔ̀nmuso tán ní fìla bé bíri<br/> síra fàn dɔ́ fɛ̀<br/> kà tága kɔ́rɔnyanfan fɛ̀<br/> ù bé fìniko lá.
da fána ká jɔ̀nmuso tán ní fìla bé bíri<br/> síra tìlebin fɛ̀<br/> ù bé fìniko lá bá dá lá<br/> ù jɔ̀nw bé másala bìla ɲɔ́gɔn ná.
kúma fɔ́ra tɔ́njɔnmuso mín yé sú fɛ̀<br/> ɔ bé fìniko lá<br/> ɔ yé à kɛ̀rɛfɛmuso dɔ́ kɔ́mɔsi<br/> ɛ̀ɛ!
kó dénnin ó<br/> é ká í túlo nà yàn<br/> kúma fɔ́ra né yé sú rɔ́<br/> ń bé ɔ fɔ́ í yé.
ɔ kó ɔ yé mùn yé?
ɛ́ kó bínya à fɔ́len bé<br/> kó Bakari Jan bé jànfa júmasu nàta nìn kà ɔ fàga.
ɔ mùso fána yé à tɛ́gɛrɛ fìla bìla ɲɔ́gɔn nà<br/> à kó ɛ́ɛ dɛ́rɛ!
Bakari fána bé nà jànfa túgun kó ɔ yé mùn kɛ́?
ɔ̀nhɔn à kó í kána à fɔ́ mɔ̀gɔ wɛ́rɛ yé dɛ́!
àyi! ɔ kó né tɛ́ ɔ fɔ́ mɔ̀gɔ wɛ́rɛ yé.
ɔ yé à tó fó ɔ ɲìnɛna<br/> ɔ fána yé à kɛ̀rɛfɛmɔgɔ dɔ́ kɔ́mɔsi<br/> à kó dénnin ó í túlo nà yàn.
ɛ́ mùn dɛ kɛ́ra dɛ?
ɛ́ kó à fɔ́len bé Bakari Jan bé jànfa kà ɔ fàga júmasu nàta nìn.
ɔ fána kó áa! ó yé sé kà kɛ́?
<c> 76</c> *<br/> **<br/> ɔ̀ Da yɛ̀rɛ ká jɔ̀nw tóra kà kúma nìn lákáli ɲɔ́gɔn ɲɛ́ ná<br/> fó kà nà sé Bakari Jan ká jɔ̀nmuso bírilen mà<br/> Da ká jɔ̀nmuso dɛ yé Bakari Jan ká jɔ̀nmuso dɔ́ kɔ́mɔsi<br/> à kó dénnin ó é ká í túlo gɛ̀rɛ né ná<br/> né ká nìn kúma nìn fɔ́ í yé<br/> ɔ kó ɔ yé mùn yé?
ɛ́ɛ! à kó jàa túlo ká bɔn<br/> à tɛ́ à yɛ̀rɛ kùnkankuma mɛ́n dɛ́rɛ!
ɔ kó bínya à fɔ́len bé kó é mákɛ bé jànfa kà ɔ fàga júmasu nàta nìn.
à kó mákɛ jùmɛn? mákɛ ncínin wà fó tàri kɔ̀rɔbalen ?
ɛ̀ kó Bakari yɛ̀rɛ kɛ̀.
ɛ́ɛ! Bakari bé jànfa kà ɔ fàga?
ɔ kúma fɔ́ yɔ́rɔ mín Bakari Jan ká jɔ̀nmuso<br/> à ká fìni mín ɲíginnen bé<br/> mín jàlan bé<br/> mín má kɔ yɛ̀rɛ<br/> à yé ɔ bɛ́ɛ fàra ɲɔ́gɔn kàn kà à kɛ́ fílenba kɔ́nɔ kà í bín kà<br/> dùgukɔnɔna sɛ́gɛrɛ.
ɔ̀ Bakari Jan ká jɔ̀nmuso ní fìnikofilen dɔnna só kɔ́nɔ<br/> à ní Bakari Jan dénkɛ Sinbalan kùnbɛnna<br/> à kó ń mákɛ Sinbalan<br/> hákɛ tó ń yé yàn dɛ́!
Sinbalan tùgura à nɔ̀ fɛ̀<br/> fó ù nàna kà nà sé dúkɛnɛ mà<br/> jɔ̀nmuso yé fìnikominan sìgi dúkɛnɛ mà<br/> à nàna dɔn gá kɔ́rɔ tàn<br/> <c> 78</c> à tɛ̀mɛnna ní Sinbalan yé<br/> Sinbalan tùgulen bé à nɔ̀ fɛ̀.
à tágara dɔn sóɲɛ kɔ́nɔna<br/> ù tɛ̀mɛnna fó kà tága ɲɛ́gɛn kɔ́nɔ.
ɔ̀ Bakari Jan ká jɔ̀nmuso jɔ̀len yé í dáji tú Sinbalan ɲɛ́ ná tàn<br/> à kó túu !
ɛ́ɛ! mɔ̀gɔ ɲùman ká síran dénjuguwolo ɲɛ́ !
Sinbalan í yé játɔ yé<br/> Sinbalan í yé sɔnyanikɛla yé<br/> Sinbalan í yé bìnkannikɛla yé.
í dùn bé tìlen kà yáala í bé sì kà yáala. áa!
nká Sinbalan né yé kúma mɛ́n fáama ká jɔ̀nw ná bi<br/> ní ɔ kɛ́ra háli é fà tùn kána í wólo.
né yé à mɛ́n mɔ̀gɔtigi ká jɔ̀nw ná dánkan lá sísan<br/> kó é fà bé jànfa júmasu nàta nìn kó kà ɔ fàga Segu yàn.
ɔ̀ mɔ̀gɔ mín dén yé é yé Segu kɔ́nɔ yàn<br/> ní ɔ séra kà jànfa Segu kɔ́nɔ yàn<br/> áa ń dén!
mɔ̀gɔ ɲùman ká síran dénjuguwólo ɲɛ́ dɛ́!
<c> 80</c> né tùn bé ɔ kúma dɛ fɔ́ í yé<br/> né tágara ń ká fìnikoyɔrɔ<br/> ɔ̀ Sinbalan má fɛ́n fɔ́.
àlamisa dùgu jɛ́ra<br/> Sinbalan kó à fà mà<br/> à kó bàba !
màrifa dí ń mà dɛ́! ń bé à jɔ̀si kà à jɛ́.
ɔ̀ Sinbalan yé Bakari Jan ká dáfila tà kà à jɔ̀si ní máaɲɔkolo yé<br/> kà múgu dɔ́ ní nɛ̀gɛ dá tìle lá.
dàraka mɔ̀na Bakari Jan kó ń fà tɔ́gɔma<br/> í tɛ́ nà dúmuni kɛ́ wà?
áa! Sinbalan kó à kó ń fára.
*<br/> **<br/> ɔ̀ dàraka mɔ̀na kà Sinbalan sìgilen tó yɔ́rɔ mín<br/> tìlerɔfana mɔ̀na kà à tó ɔ sìgiyɔrɔ kélen ná<br/> à má bɔ́ à fà ká bùlon dá fɛ̀ ɔ dón ɔ.
tìlerɔfana mɔ̀na Bakari Jan kó à mà ń fà tɔ́gɔma<br/> í tɛ́ nà dúmuni kɛ́ wà?
àyi! à kó bàba à kó né fára.
Bakari Jan yɛ̀rɛ nàna í bólo dá à kàn<br/> <c> 82</c> áa!
à kó ń fà tɔ́gɔma Sinbalan<br/> mùn bé é lá bì dɛ?
à kó fɛ́n tɛ́ ń ná.
ɛ́ɛ! à kó é mɔ̀gɔ mín kàbi dùgu mána jɛ́<br/> í bé tìlen kà yáala<br/> dùgu jɛ́ fùrandama é má í háli jɔ̀ bùlonda lá<br/> í yé mùn mɛ́n Segu kɔ́nɔ bì?
à kó bàba ń má fɛ́n mɛ́n.
à kó mùn bé é lá?
à kó fóyi tɛ́ ń ná.
áa! à kó ɔ tɛ́ báasi yé.
làgansara nàna kà nà sé sá<br/> Sinbalan yé Bakari Jan ká dáfila fá múgu lá<br/> kà nɛ̀gɛden jàlan fìla bìla à fàn bɛ́ɛ lájɛlen lá<br/> *<br/> **<br/> à yé à sɔ̀rɔ dùgu mána jɛ́<br/> ní Sinbalan nàna í jɔ̀ à fà Bakari kùn ná<br/> kó bába í ní sɔ̀gɔma<br/> à bé à fɔ́ màrahabanin mùsokolonden ó!
m̀m à bé fà jáabi ɛ́ bàba!
né kɔ̀ni yé mùsokolonden yé<br/> nkà é mɛ́ɛnna sì lá kójugu dɛ́!
né Sinbalan mùsofuru bé sé tùma mín<br/> à bé à sɔ̀rɔ ń sàra<br/> né tɛ́ mɛ́ɛn sì sànko kà mùso fúru.
<c> 84</c> ɔ̀ án yé súrɔfanaw dún Segukɔrɔ<br/> dɔ́ɔnin án sìgilen bé<br/> Da kó à ká jɔ̀nkɛ dɛ mà<br/> à kó né ká Dɔnko!
à kó mákɛ bɛ́ɛ bé tó í dɔ́nko rɔ́!
à kó tága kó né kó Bakari ká nà<br/> Dɔnko nàna í jɔ̀ Bakari Ján ká bùlonda lá<br/> à kó à ní sú<br/> ù kó màrahabanin<br/> à kó mákɛ Bakari<br/> fàama kó í ká nà.
à kó tága à fɔ́ à yé<br/> ní ń bánna dúmuni ná ń bé nà.
Bakari Ján bé tíla dúmuni ná kó à bé à tɛ́gɛ kɔ<br/> Da kó à ká jɔ̀nkɛ dɔ́ wɛ́rɛ mà<br/> kó N-jugu-be-bulon-min-kɔnɔ!
à kó mákɛ í ɲìn kúma tɛ́ fɔ́ yɛn.
ɔ fána nàna mákɛ Bakari<br/> fàama kó í ká nà<br/> à kó tága à fɔ́ à yé ń bánna dúmuni ná sísan<br/> <c> 86</c> ń bé ń ká fìniw dɔn ń bé nà.
ń bé ń lábɛn.
Bakari Jan yé í lábɛn<br/> à bé sé à ká bùlonda lá<br/> à ní Da ká jɔ̀nkɛ dɔ́ wɛ́rɛ bɛ̀nna<br/> Da kó ɔ mà ɛ́ Du-min-sigi-tɛ-muso-ye!
ɔ bé nà sé bùlonda lá ɔ ní Bakari bɛ̀nna<br/> áa!
mákɛ Bakari fàama kó í ká nà<br/> à kó wà án tága !
Bakari Jan yé í kɔ́di yɔ́rɔ mín kó ɔ bé tága<br/> à dénkɛ Sinbalan kó à mà ɛ̀ bàba?
í bólo lánkolon bé tága tɛn?
í tɛ́ háli í ká tàma tà í bólo wà?
àyi! à kó ń dén fɛ́n tɛ́ ń ná yàn ní fàama yɔ́rɔ cɛ́.
ɔ̀ nkà Bakari Jan tɛ́ à dɔ́n kó mɔ̀gɔtigi yé ká jànfa dìla kà à kɔ̀nɔ.
nká dén yé à jànfa nìn dɔ́n à má sɔ̀n kà fɛ́n fɔ́ fà yé.
*<br/> **<br/> ɛ́ɛ!
à kó bába à kó í bé tága í tɛ́ háli í ká npànmuru tà wà?
ɛ́ɛ! à kó Sinbalan fɛ́n kɔ̀ni tɛ́ né ná yàn ní fàama ká só cɛ́ sá.
ɛ́ɛ! à kó bàba í bé tága í tɛ́ háli í ká màrifa tà wà?
ɛ́ɛ! à kó Sinbalan é fána ká kó ká gɛ̀lɛn<br/> ń kó fɛ́n tɛ́ ń ná yàn ní fàama ká só cɛ́<br/> <c> 88</c> fàama yé ń wéle ń bé tága ɔ wéle lájɛ<br/> ɔ séra màrifa ní mùru bɛ́ɛ tàli lá ?
ń bólo lánkolon bé tága ó!
ɔ̀ Bakari Jan yé í kɔ́di<br/> ní à tùn yé í kɔ́di à tágamatɔ tɛ́ à kɔ́ fílɛ.
à dénkɛ Sinbalan yé dáfila tà kà tùgu à nɔ̀ fɛ̀.
ɔ̀ Bakari Jan bé nà dɔn Da ká bùlon kɔ́nɔ<br/> à yé à sɔ̀rɔ à yé í ká tɔ́njɔn mɔ̀gɔ bí dúuru dá bùlon kɔ́nɔ<br/> án bámananw kó cɛ̀ dɛ̀bɛ ní tán.
ɔ̀ Bakari Jan nàna dɔn bùlon kɔ́nɔ<br/> à dénkɛ Sinbalan ní dáfila nàna í mérun bùlon dá lá.
à yé bùlon fɔ́lɔ cɛ́ci.
à bé nà dɔn fìlanan kɔ́nɔ<br/> mɔ̀gɔtigi yé í ká tɔ́njɔnkɛ mɔ̀gɔ dɛ̀bɛ ní tán dá ɔ fána kɔ́nɔ.
Bakari Jan bé ɔ cɛ́cí<br/> à dénkɛ Sinbalan ní dáfila nàna í jɔ̀ ɔ fána dá lá.
à nàna bùlon sàbanan dá lá<br/> à bé dɔn ɔ kɔ́nɔ<br/> à yé à sɔ̀rɔ cɛ̀ dɛ̀bɛ ní tán dálen bé ɔ fána kɔ́nɔ.
à yé ɔ cɛ́ci yɔ́rɔ mín<br/> à dénkɛ Sinbalan ní dáfila nàna í jɔ̀ ɔ dá lá<br/> tɔ́njɔnw yé í kánto ḿm<br/> kɔ̀ri fàama ká jànfa dùn ná bɔ́?
à dénkɛ ní dáfila bé à nɔ̀ fɛ̀ dɛ́!
ɔ̀ fó Bakari Jan nàna sé dúkɛnɛba mà<br/> kà dúkɛnɛ cɛ́ci kà dɔn Da fɛ̀ à ká cɛ̀so kɔ́nɔ<br/> Sinbalan ní dáfila nàna í mérun ù sìgilen dá lá.
Bakari Jan dɔnna yɔ́rɔ mín<br/> fáama ní nísɔndiya yɛ́lɛla kà à kùnbɛn<br/> jàa jánfa bé à bólo.
à yɛ́lɛla áa!
Bakari nàna í ní fàma! ɛ́ɛ!
nká é ɲɛ́nafin tùn bé né ná<br/> Bakari í dùn bé tó kà fàma né mà<br/> í tɛ́ nà bɔ́ né yé fó ní né yé í wéle.
né kó ń ká báramuso Kɔninba mà<br/> ń kó à ká dɔ̀lɔ ɲùman dìla ń yé<br/> ɔ ká fìsa án bé fɔrobadɔlɔ mín mìn bùlon kɔ́nɔ. ɔ dɔ̀lɔ ká dí<br/> nìn dìlara né ní é mɔ̀gɔ fìla dɛ káma<br/> án ká dɔ̀lɔ mìn!
ɔ̀ Da sìgilen bé<br/> mɔ̀gɔkuntigɛmuruba dálen bé à kɔ́rɔ<br/> mɔ̀gɔkuncijeleninkala dálen bé fàama kɔ́rɔ<br/> nsìrasɛmɛba dálen bé à kɔ́rɔ<br/> à yé í ká nìn bɛ́ɛ tà kà à bìla Bakari káma<br/> <c> 92</c> ɔ̀ nkà Bakari tɛ́ à dɔ́n fàama bé à wéle kà à jànfa.
ɔ̀ dénkɛ Sinbalan mérunnen bé dá lá.
Bakari Jan yé í sìgi<br/> Da sìgilen bé kálaka kàn<br/> Bakari Jan nàna í sìgi à kɛ̀rɛ fɛ̀.
da bé tó kà fílennin fá dɔ̀lɔji lá<br/> à bé à mìn kà à jà<br/> à bé à fá dɔ̀lɔji lá kà à dí Bakari mà<br/> à fána bé dɔ̀lɔ mìn kà à fílennin jà.
ù cɛ̀ fìla bé dɔ̀lɔmin ná só kɔ́nɔ<br/> Da ká báramuso Kɔninba sìgilen bé kálaka kàn ù kɛ̀rɛ fɛ̀.
*<br/> **<br/> ɔ̀ tɔ́gɔ jàn àni cɛ̀ jàn tɛ́ kélen yé.
ɔ̀ díɲɛ yé gánsan náani yé<br/> mɔ̀gɔw tɛ́ nɔ́rɔ mɔ̀gɔ lá gánsan<br/> mɔ̀gɔ tɛ́ tìgɛ mɔ̀gɔ lá gánsan<br/> mɔ̀gɔ tɛ́ bàn mɔ̀gɔ lá gánsan<br/> ɔ̀ cɛ̀ kɔ̀rɔba yɛ̀rɛ tɛ́ à ká kùlusi kɔ sú fɛ̀ gánsan.
ɔ̀ án bámananw kó díɲɛ yé tùma sàba yé<br/> fɔ́ tùma<br/> àni kɛ́ tùma<br/> àni yé tùma<br/> í mána sé kó mín kɛ́ yé dón mín<br/> í bé ɔ kɛ́.
<c> 94</c> í mána sé kúma mín fɔ́ yé dón mín<br/> í bé ó fána fɔ́.
í mána sé fɛ́n mín yé yé dón mín<br/> í bé ó fána yé.
ɔ̀ díɲɛ yé nìn tùma sába nìn yé.
*<br/> **<br/> ɔ̀ Bakari Jan ní mɔ̀gɔtigi tóra dɔ̀lɔmin ná só kɔ́nɔ<br/> fó dɔ̀lɔ yé ù bɛ́ɛ mìnɛ sá<br/> ù bé tó kà yɛ́lɛ kà ù tɛ́gɛ cì ɲɔ́gɔn tɛ́gɛ<br/> Bakari Jan bé yɛ́lɛ kà í tɛ́gɛ cì fàama tɛ́gɛ<br/> fàama yɛ̀rɛ bé yɛ́lɛ kà í bólo cì Bakari tɛ́gɛ<br/> ù bé ù kɛleku<br/> ù bé kúmaw ná kà à fɔ́ ɲɔ́gɔn yé.
ù bé ɔ bàrokumaw ná fàama sínna kà pɛ́rɛn<br/> ɛ́!
à kó tìɲɛ dɔn kɛ̀ Bakari?
à kó né yɛ̀rɛ yé kúma kélen mɛ́n fɔ́lɔ ɔ yé tìɲɛ yé wà?
ɛ̀ɛ Bakari kó fàama ɔ yé mùn kúma sì yé?
à kó ń yé à mɛ́n<br/> kó é Bakari Jan kó í sɛn bé dìngɛ dá lá Segu yàn.
ní í yé í sɛn tà kà à bɔ́ dìngɛ dá lá<br/> Segu cɛ̀ ní à mùso bɛ́ɛ bé jìgin à kɔ́nɔ<br/> é bé í bólonkɔni dén kélen kɛ́ kà ù bɛ́ɛ sàma kà ù lábɔ.
ɔ̀ nkà ní é Bakari jìginna dìngɛ nìn kɔ́nɔ<br/> Segu cɛ̀ ní à mùso bé tìlen kà í sàma<br/> ù tɛ́ sé kà í lábɔ.
í yé à fɔ́ wà? í má à fɔ́?
áa! Bakari Jan kó fàama<br/> nìn tɛ́ né Bakari fɔ́kan yé.
<c> 96</c> ɛ́ mɔ̀gɔtigi né yé ń ká dénmisɛnya kɛ́ é bólo<br/> fó kà nà sé ń ká kùlusi tà mà<br/> fó ń ká nà mùso fúru<br/> é má kúma lánkolon mɛ́n né nɔ̀ ná fó sísan<br/> né má kúma nìn fɔ́ dɛ́ !
da kó í bé nkàlon ná é yé kúma nìn fɔ́ !
sábu lá à dón é yɛ̀rɛ jámannenba bé í ká bùlon kɔ́nɔ<br/> í kó jɛliw ká nkɔ̀ni fɔ́ í yé kó í bé í dɔ̀n kɛ̀.
à kó í yé kúma nìn fɔ́ à dón<br/> ɛ́ɛ!
Bakari Jan kó fàama é yɛ̀rɛ kó né jámannenba tùn bé<br/> í bé à sɔ̀rɔ ń tùn yé dɔ̀lɔ dɛ mìn<br/> í bé à sɔ̀rɔ dɔ̀lɔmintɔkuma dɔn.
da kó í bé nkàlon ná !
mɔ̀gɔ yé kúma ó kúma fɔ́<br/> í dɔ̀lɔ mìntɔ yé kúma ó kúma fɔ́<br/> í yé dɔ̀lɔ mìn kà ó kúma tó í kɔ́nɔ.
í yé kúma nìn fɔ́ !
ɔ̀ Da fóra kà mɔ̀gɔkuncijeleninkalaba tà kà wúli kà í jɔ̀ ɔ yɔ́rɔ bɛ́ɛ<br/> kà í sɔnsoro à ká kálaka kàn<br/> kà í bólo ní bére fìla bɛ́ɛ kɔ́rɔta. kà bólo fìla ní bére kɔ́rɔta<br/> kó à bé bére fára Bakari Jan kùn<br/> háli í nɛ̀n tà kà à dá !
háli í nínakili !
ń bé í kùn cì sísan<br/> háli cíncɔkicɔ !
da bólo fìla kɔ́rɔtalen kó à bé nà bérekuru fára Bakari Jan kùn kà à<br/> kùn cì yɔ́rɔ mín<br/> à dénkɛ Sinbalan ní dáfila yé í pán kà í fìli só kɔ́nɔ<br/> à yé màrifa túru Da dísi rɔ́<br/> à kó bàba à fɔ́ í yé à fɔ́!
à fɔ́ í yé à fɔ́!
ɔ̀ fàama kó à bé sìgi dálan kàn<br/> áa! Sinbalan kó mɔ̀gɔtigi ɔ yé nkàlon yé dɛ́!
í tɛ́ sìgi dɛ́!
à kó à bé à bólo ní bére jìgin<br/> Sinbalan kó fàama ɔ fána yé nkàlon yé dɛ́!
í bólo fìla kɔ́rɔtalen bé cógo mín<br/> à ní bére tɛ́ jìgin túgun dɛ́!
wáa à tɛ́ bìn né fà kàn fána. ɛ́ mɔ̀gɔtigi ɛ́ mɔ̀gɔ mín fà bé jànfa kà ɔ kùn cì Segu yàn<br/> ɔ yé né Sinbalan yé?
ɔ̀ mɔ̀gɔtigi sɔnsorolen tóra dálan kàn<br/> à bólo ní bére kɔ́rɔtalen<br/> wɔ̀si yé à tà<br/> kábi à túlo jùkɔrɔ sá kà jìgin fó kùlusi dáforo kàn.
Sinbalan yé í ká dáfila túru fàama sɔnsorolen dísi rɔ́<br/> à sìgilen bé yɛ́rɛyɛrɛ<br/> à bé yɛ́rɛyɛrɛ<br/> ɔ̀ Bakari Jan yé mɔ̀gɔ yé à hínɛ ká bɔn.
á yé fàama fílɛ<br/> ɛ́ɛ! à kó nká fàama é yé kábakomɔgɔ yé!
fàama né má à dɔ́n né yé báara mín kɛ́ é yé Segu yàn<br/> ń tùn má à dɔ́n í bé sɔ̀n kà né wéle kó í bé ń jànfa kà ń fàga.
ní né tɛ́ à fɔ́ Sinbalan kà í tó yɛn<br/> <c> 100</c> Sinbalan bé múgu cì í lá kà í fàga<br/> à mána díya Segu tɔ̀ ká jɛ̀ kà né ní Sinbalan fàga sá<br/> Sinbalan kɔ̀ni bé é fàga<br/> nkà ń dén Sinbalan ń bé í déli fàama tó ń yé<br/> kána à fàga!
à kó bàba ní í kó ń ká à tó yɛn
à kó fàama é yɛ̀rɛ yé à dɔ́n<br/> mɔ̀gɔ mín fà bé jànfá kà ɔ fàga Ségu yàn<br/> ɔ yé né Sinbalan yé?
nkà à yɛ̀rɛ ká wúli kà bìla án ɲɛ́<br/> à yé wùlu mínw dá án ɲɛ́ síra lá<br/> wùlu kána wówo án ná dɛ́!
ní wùlu kélen wówora ń bé múgu cì fàama ná dɛ́!
àyi! mɔ̀gɔtigi kó fó kà tága fó í séra í fà ká bùlonda lá<br/> wùlu kélen tɛ́ sé kà kúma<br/> né yɛ̀rɛ dɛ yé wùluw bìla áw ɲɛ́ síra lá.
ɔ yɔ́rɔ lá sá Bakari Jan yé í kánto à dénkɛ Sinbalan mà<br/> à kó ń dén Sinbalan né bé é fɔ bì sá ń dén<br/> nkà ń má kúma sàba fɔ́ í yé<br/> fɔli ká dí mɔ̀gɔ bɛ́ɛ yé fó mɔ̀gɔ sàba.
ɔ mɔ̀gɔ sàba tɛ́ fɔli fɛ̀.
kó ní ɔ tɛ́ í ní wúla<br/> í ní sú<br/> í ní sɔ̀gɔma<br/> <c> 102</c> í ní tìle.
à ká dí mɔ̀gɔ bɛ́ɛ yé fó mɔ̀gɔ sàba.
ɔ̀ nká ń dén Sinbalan é sɛn tɛ́ nìn mɔ̀gɔ sàba lá<br/> nká sá ń dén í ní cé nìn díyara ń yé.
ɛ́ fàama! wúli kà bìla án ɲɛ́<br/> í ká án tɛ̀mɛn í ká wùluw lá.
ɔ̀ Da wúlila kà bìla Bakari Jan ɲɛ́<br/> Da ká báramuso Kɔninba ɔ bìlara Bakari Jan ɲɛ́<br/> Bakari Jan dára Kɔninba kàn<br/> ɔ̀ Da dára Bakari kàn<br/> Sinbalan ní dáfila dára Da nɔ̀ fɛ̀ kà dáfìla túru à kɔ́ rɔ́<br/> háli à tɛ́ sé kà à kɔ́ fílɛ<br/> ù séra bùlon fɔ́lɔ kɔ́nɔ tɔ́njɔnw kó ù bé fó kà wúli<br/> Da kó á yé áw fára!
fɔ́len má bɔ́ !
ù séra bùlon fìlanan kɔ́nɔ tɔ́njɔnw ní bére kó ù bé fó kà wúli<br/> Da pɛ́rɛnna ù kùn ná fà bé nà dɔn áw rɔ́ wà?
á yé tɛ̀mɛn kà áw dá fɔ́len má bɔ́!
ù nàna sé bùlon sàbanan kɔ́nɔ<br/> ɔ jàma fána kó ù bé gírin kà wúli<br/> Da kó á yé tɛ̀mɛn kà áw dá!
Segu fɔ́len bɛ́ɛ tɛ́ bɔ́ !
ɔ dɛ kɛ́ra ntàlen yé án bólo<br/> háli síni sɔ̀gɔma<br/> mɔ̀gɔw bé à fɔ́ kó Segu fɔ́len bɛ́ɛ tɛ́ bɔ́ dɛ́!
<c> 104</c> ɔ̀ mɔ̀gɔtigi nàna Bakari Jan bìla fó à ká bùlonda lá.
à dén Sinbalan kó à mà ɛ̀ ń dén<br/> fàama ní à ká báramuso bìla yàn sá.
Bakari ká nìn dén nìn tɛ́ mɔ̀gɔ yé!
dɔ́ɔnin màrifanɛgɛden tùn bé né túlo tìgɛ.
à kó nkà mín kɛ́ra fó kà tága à fɔ́ né Da ká fànga bánna<br/> kélen né yɛ̀rɛ sàra né tɛ́ Bakari wéle túgun kó ń bé à jànfa kà à fàga<br/> ɔ̀ kà à tà ɔ dón ná kà nà à bìla bì lá<br/> Bakari Jan à jànfakokuma má fɔ́ Segu<br/> à ní Segu fàama má kɛ̀lɛ túgun.
ɔ̀ à dén Sinbalan sá dùgu jɛ́ra<br/> Sinbalan nàna í jɔ̀ bàba í ní sɔ̀gɔma<br/> á kó màrahabanin ń dén Sinbalan hɛ́rɛ sìra?
á kó bàba é tùn tɛ́ à fɔ́ tɛn fɔ́lɔ! nkà é tùn bé à fɔ́ né mà kó mùsokolonden dɛ.
ɔ̀ bàba né kɔ̀ni yé mùsokolonden yé<br/> ɔ̀ nká sú rɔ́ ní né tùn tɛ́ dɛ́<br/> <c> 106</c> fàama tùn bé í kùn cì kà í fàga dɛ́!
áa! à kó ń dén ɔ yé tìɲɛ yé! à kó nká ń tɛ́ mùsokolondenya fɔ́ í yé túgun.
*<br/> **<br/> ɔ̀ Sinbalan má mùso fúru<br/> Sinbalan sàra<br/> à sàn bí sàba ní sába.
ɔ̀ Bakari Jan fána yé à ká mɔ̀gɔya kɛ́ Segu ɔ rɔ́ sá kà nà fàga<br/> fàama má à wéle túgun kó à bé à jànfa.
jɛliw kó à yé à Bakari mà ɔ dɛ rɔ́ sá kó Kɔda ní Jɛnɛba dén<br/> kó Bɔngɛla Hamari mɔ̀den<br/> Sini-ka-jan dén<br/> Maankɔrɔ Kɔnɛ dén<br/> Kɛlɛkɛ Kɔnɛ dén<br/> kó tɔ́gɔ jàn àni cɛ̀ jàn tɛ́ kélen yé<br/> mɔ̀gɔ cáman ká jàn<br/> nkà tɔ́gɔ tɛ́ í lá.
<br/> à ní Bilisi bɛ́ɛ bé mɔ̀kɛ kélen lá<br/> sábu lá ù mɔ̀kɛ cɛ̀ dúuru dɛ bɔ́ra Manden Sankara.
<br/> Kɛlɛkɛ Kɔnɛ<br/> Maankɔrɔ Kɔnɛ<br/> Bɔgɔba Kɔnɛ.
<br/> ù nàna í yɛ̀rɛ dí Segu fàama mà Segukɔrɔ<br/> kó ánw yé cɛ̀ fárinw yé.
<br/> Segu fàama kó ɔ tɛ́ báasi yé<br/> ń yé áw sìgi Jɔnfɔrɔkɔ fúlawɛrɛ kùn ná kà fúlakuntigiyaw dí áw mà.
<br/> ɔ̀ Bilisi mɔ̀kɛ tɔ́gɔ yé kó Kɔba.
<br/> ɔ̀ ù cɛ̀ dúuru bé fà ní bá lá nkà Kɔba dùsuma tùn ká gó.
<br/> ní ù ká dúkɔnɔkuma séra<br/> Kɔba bé fúnun kà wúli kó ɲɔ́gɔnfaga ká fìsa kúma cáman yé.
<br/> ɔ̀ Kɔba kɔ̀rɔkɛ ɔ yé<br/> ɔ yé Maankɔrɔ Kɔnɛ yé.
<br/> ɔ̀ Maankɔrɔ Kɔnɛ sàlen<br/> Kɔba dɛ tùn kán kà sìgi dú kùn ná<br/> dɔ́gɔkɛ cɛ̀ sàba yé í kɔ́gun ɲɔ́gɔn ná<br/> kó Kɔba dùsuma ká gó<br/> kó kàbi à kɔ́rɔkɛ má sà<br/> kó à tɛ́ sɔ̀n mɔ̀gɔ ká kúma mà<br/> kó ɲɔ́gɔnfaga ká fìsa kúma cáman yé.
<br/> kó dú tìgiya tɛ́ sé kà dí Kɔba mà.
<br/> ɔ̀ Kɔba fúnunna ɔ dɛ rɔ́ sá<br/> kó ní dɔ́gɔninw yé àle jɛ̀ à kɔ̀rɔkɛ cíɲɛ ná<br/> kó àle ní ù tɛ́ sìgi ɲɔ́gɔn kàn<br/> ù tɛ́ tó háli dùgu kélen<br/> Kɔba kélen fúnunna ɔ lá kà wúli kà tága sìgi Kɛɛ Maasina<br/> fúlaw mána à ɲìninka bámanankɛ é jàmu?
<br/> àyi! à bé à fɔ́ jàmu tɛ́ né ná<br/> né yé mɔ̀gɔ tágalen yé<br/> á yé ń fɔ kó Tanbura<br/> ɔ̀ Tanburaya búruju wúlila tàn.
<br/> kó ní ɔ tɛ́ Kɔnɛw dɔn.
<br/> ɔ̀ Kɔba sìgira Kɛɛ Maasina<br/> fúlaw yé mùso kélen dí à mà.<br/> à yé fúru kɛ́<br/> à dùsu tùn ká bɔn kójugu!
<br/> à kó dɔ́gɔninw yé àle jɛ̀ à kɔ̀rɔkɛ cíɲɛ ná<br/> háli à ní dɔ́gɔninw tɛ́ fɔ jàmu kélen ná<br/> àle bé fɔ kó Tanbura<br/> wà à tɛ́ à dén kùn dì kà à tɔ́gɔda mɔ̀gɔ lá<br/> à bé à dén kùn dì kà à tɔ́gɔda kó Bilali.
<br/> ɔ̀ Kɔba yé à dén kùn dì kà à tɔ́gɔda kó Bilali<br/> ɔ̀ Kɔba dànna Bilali kélen mà<br/> Kɔba sàra.
<br/> ɔ̀ Kɔba sàlen sá<br/> ɔ̀ Bilali nàna fúru kɛ́.<br/> ɔ̀ Bilali fána nàna fúru mín kɛ́<br/> ɔ yé mùso kélen fúru.
<br/> ɔ wágati jínɛko bárika ká bɔn.
<br/> ɔ kɔ́fɛ̀ ɔ mùso Bilali<br/> Bilali ká ɔ mùso sá<br/> ɔ wúlila júmadonya fɛ̀ kà tága í kɔ dánkan lá tìlesen kùncɛ fɛ̀<br/> à ní kɔ́nɔ nàna.
<br/> jínɛkamalenw jɛ̀ra à fɛ̀<br/> bá dá lá tìlesen kùncɛ fɛ̀<br/> kɔ́nɔ gɛ́nna à lá kálo mùgan ní náani<br/> à má sé kà fɛ́n kɛ́.
<br/> ɔ̀ dén bé bánge tùma mín<br/> dén kùnkolo kùnbayara<br/> nkà tàamasyɛn dúuru nàna dén lá<br/> à sɛn fìla jɛ́ra fó à kùru lá<br/> à bólo fìla jɛ́ra fó à kùru lá<br/> kà à tà à ténda lá kà nà à bìla à bɔnbon lá<br/> ɔlu jɛ́ra nkà à fàri tɔ̀ fìnna.
<br/> ɔ̀ Bilali kó ɔ dɛ rɔ́ sá<br/> í bé à sɔ̀rɔ nìn dén nìn yé bìlisi nàlen yé<br/> à yé dén kùn dì kà à tɔ́gɔda kó Bilisi.
<br/> ɔ̀ Bilali yé à dén kùn dì kà à tɔ́gɔda kó Bilisi<br/> sàfɛ án yé à fà tɔ́gɔ àni mɔ̀kɛ tɔ́gɔ bɛ́ɛ kélen jɛ̀ kà à dá Bilisi kàn<br/> án kó Bilali Kɔba ká Bilisi.
<br/> ɔ̀ Bilisi ká mɔ̀gɔya nàna kà nà tága kɛ́ Kɛɛ Maasina sá<br/> ɔ̀ sàbaranintigiw tɛ́ cí<br/> ù tɛ́ ɲìninka<br/> ù tóra kà kúma nìn dɔni kà à ɲɛ́fɔ Bilisi yé<br/> í ká à dɔ́n dɛ́!
<br/> í fà í ní Bakari Janw dɛ́!<br/> áw bɛ́ɛ yé kàbilamɔgɔw dɛ yé dɛ́!
<br/> nkà í mɔ̀kɛ ù dɔ́gɔninw dɛ jɛ̀ra<br/> kà í mɔ̀kɛ jɛ̀ cíɲɛ ná<br/> ní à nàna sìgi yàn<br/> kà é wólo<br/> í fà Bilali wólo<br/> Bilali kà é wólo.
<br/> ɔ̀ Bilisi ká wúli ɔ̀ rɔ́ sá kà dɔn Maasina móri gɛ̀lɛnw kàn<br/> kà dɔn bámanan gɛ́lɛnw kàn<br/> kà Segukaw ɲɛ́ɲini<br/> kà bɛ̀n ní jɔ̀nminɛsu yé.
<br/> à tɛ́ nà Segu ní jɔ̀nminɛ ní jɔ̀nminɛ tɛ́.
<br/> à mána nà jɔ̀nminɛsu<br/> à dá kɔlen bé nási gɛ̀lɛnw ná<br/> ní à kúlola ní à kó háan!
<br/> Segu tɔ́njɔnw bé síran à ɲɛ́<br/> ù bé à fɔ́ Bilisi yé ɲɛ́ náani yé.
<br/> ɔ̀ Segu cɛ̀ ní à mùso bɛ́ɛ lájɛlen sírannen bé Bilisi ɲɛ́<br/> à bà kɔ̀rɔnin mána fàga Segu kɔ́nɔ à nìyɔrɔsara bé dá.<br/> mìsi mána fàga à nìyɔrɔsara bé dá.
<br/> mɔ̀gɔ sí tɛ́ à nìyɔrɔsara cɛ̀<br/> fó ní dùgaw yáalatɔ nàna jìgin sɔgo kàn kà à sógin kà à bán<br/> ɔ̀ Segukaw bé à fɔ́ kó Bilisi yé à ká dùgaw bìla kà nà sɔgo dún.
<br/> ɔ̀ fó dón dɔ́<br/> Bakari Jan tágalen bé másala<br/> Da dénmuso fɔ́lɔ fɛ̀<br/> ù bé bàro lá<br/> ù bé bàro lá ù yé kà sàgamɔ́nɛ tɔ̀lɔ dá kà à kán tìgɛ Segu dákɛnɛ ná.
<br/> ɔ̀ ɔ dɔ́gɔmusonin bé yɛn kó Worokiya<br/> ɔ nàna Bakari sìgilen lá<br/> à kó Bakari à kó é bé bàro lá kɔ́muso fɛ̀ yàn ó.
<br/> à kó nìn sàga tɔ̀lɔba nìn fàgalen tílen<br/> í tɛ́ sé kà tága sɔgosara dɔ́ cɛ̀ kà nà à dí kɔ́muso mà<br/> à ká à sɔgo tóbi kà à dún?
<br/> áa! Bakari kó wà tága fɛ̀rɛkɛnɛ ná<br/> ní í yé à sɔ̀rɔ sɔgosara tɔ̀ bé yɛn<br/> ní mín bé sɔgo kùnná<br/> kó né kó kó à ká sàra kélen dí í mà kà nà<br/> í ká nà à dí í kɔ́rɔmuso mà.
<br/> ɔ̀ Worokiya bé nà cídenya ná tùma mín<br/> à yé à sɔ̀rɔ sɔgosara bɛ́ɛ cɛ̀ra kà à tɔ̀ tó Bilisi nìyɔrɔsara yé<br/> Da ká jɔ̀nkɛ bé sɔgosara kùnná<br/> à tɔ́gɔ kó Dɔnko.
<br/> ɔ nàna à kó cɛ̀mɔgɔ Dɔnko Bakari kó<br/> ní sɔgosara dɔ́ bé yɛn í ká à dí ń mà<br/> ń bé tága à dí kɔ́muso mà.
<br/> áa! Dɔnko kó tága à fɔ́ à yé<br/> kó sɔgosara bɛ́ɛ bánna dɛ́! kà à tɔ̀ yé Bilisi nìyɔrɔsara dɛ yé<br/> kó ɔ dùn tɛ́ sé kà dí mɔ̀gɔ mà<br/> kàbi àle Bakari má wólo Segu yàn<br/> Bilisi nìyɔrɔsara bé dá dɛ́!
<br/> Bakari fána à fána yé kà à tɔ́gɔ mɛ́n mìsibotɔmɔnnaw ná sá<br/> à bé à fɛ̀ kà Bilisi nìyɔrɔsara cɛ̀.
<br/> tága à fɔ́ à yé kó Bilisi nìyɔrɔsara dɛ bé yàn<br/> kó ɔ tɛ́ sé kà dí cɛ̀ wɛ́rɛ mà.
<br/> ɔ̀ Da dénmuso fɔ́lɔ dɔ́gɔnin bɔlitɔ nàna<br/> áa!
à kó sɔgosara bɛ́ɛ cɛ̀ra kà bán<br/> à tɔ̀ tóra Bilisi nìyɔrɔsara dɛ yé<br/> kó ɔ tɛ́ sé kà dí mɔ̀gɔ mà<br/> bári kàbi é má sé kó lá Segu yàn<br/> Bilisi nìyɔrɔsara bé dá<br/> cɛ̀mɔgɔ Dɔnko kó kó tɛn.
<br/> dɔnko kó tɛn kó à tɛ́ sé kà à dí í mà dɛ́!
<br/> ɔ yé Bilisi nìyɔrɔsara yé<br/> Bakari kó tága à fɔ́ à yé kó né kó kó à ká Bilisi niyɔrɔsara dí ń mà ń ká à dí í kɔ̀rɔmuso mà.
<br/> Worokiya bɔlitɔ nàna áa!
à kó cɛ̀mɔgɔ Dɔnko<br/> Bakari kó í ká Bilisi nìyɔrɔsara dí<br/> ń mà ń ká tága ní à yé<br/> à kó tága à fɔ́ à yé kó né tɛ́ à dí à mà<br/> kó Bakari tɛ́ à yɛ̀rɛ dàma dɔ́n<br/> kó Bilisi nìyɔrɔsara tɛ́ sé kà dí mɔ̀gɔ wɛ́rɛ mà.
<br/> ɔ̀ cíden nàna ɔ fɔ́ Bakari yé<br/> Bakari Jan fúnunna kà wúli kà bɔ́ Da dénmuso fɔ́lɔ ká bàro lá ɔ dɛ rɔ́ sá<br/> kà nà cɛ̀mɔgɔ Dɔnko lá<br/> à kó Dɔnko í bé dáfaralenyakuma mín fɔ́<br/> né Bakari tɛ́ sɔ̀n à mà.
<br/> ní né kó é ká Bilisi nìyɔrɔsara dí ń mà<br/> à má à bɔ́ í yé<br/> é yé jɔ̀n dɛ yé<br/> né ní Bilisi dɛ yé kélen yé.
<br/> sɔgosara dí ń mà ń ká tága à dí fàama dénmuso fɔ́lɔ mà.
kà nà à dí fàama dénmuso fɔ́lɔ mà.
<br/> ɔ̀ nkà Bakari síranna.
<br/> Bakari Jan yé í bìn kà Sirablen Karamɔgɔ sɛ́gɛrɛ Sirablen<br/> ɔ yé mɔ́ri yé.
<br/> à nàna à kó Sirablen Karamɔgɔ mà<br/> à kó né Bakari nàlen bé ń yɛ̀rɛ kàlifa í mà.
<br/> à kó í yé mùn kɛ́?
<br/> à kó ń yé Bilisi nìyɔrɔsara cɛ̀ Segukɔrɔ<br/> à kó ń dùn bé síran Bilisi ɲɛ́.
<br/> à kó ɔ tɛ́ báasi yé.<br/> à kó díɲɛ yé kàlifa yé<br/> mɔ̀gɔ bé sà kàlifa dɛ nɔ̀fɛ̀.
<br/> ń yé í dɔn ń ɲɛ́kisɛ kɔ́nɔ<br/> ní né ɲɛ́kisɛ má bùrun<br/> fɛ́n tɛ́ í sɔ̀rɔ.
<br/> à dón Samawurusu bálannen bé Sutadunun yàn<br/> à má fáatu.
<br/> ɔ̀ ála gùndotɔgɔ dɔ́ bé yɛn<br/> Sirablen Karamɔgɔ yé ì sìgi<br/> à bé à wúrudi ní Samawurusu tɔ́gɔ yé<br/> à bé à wéle.
<br/> Samawurusu má sé kà sùnɔgɔ.
<br/> Sutadunun yàn à yé jínɛkamalen dɔ́ bìla kà tága Sirablen Karamɔgɔ lá<br/> kó à bé màgo mín ɲíni à ká à fɔ́<br/> jínɛkamalennìn ná à ɲɛ̀<br/> sábu lá à bé tɔ́gɔ mín kàn kà à wúrudi<br/> àle má sé kà sùnɔgɔ.
<br/> ɔ̀ Sirablen Karamɔgɔ kó jínɛkamalen nìn mà<br/> tága à fɔ́ Samawurusu yé<br/> kó né bé báara mín ɲíni kó à ká bɔn<br/> kó dén mìsɛn tɛ́ sé kà à ɲɛ̀.
<br/> ɔ̀ Sirablen Karamɔgɔ tóra tɔ́gɔ nìn ná<br/> à bé ála tɔ́gɔ nìn wúrudi ní Samawurusu tɔ́gɔ yé kà à wéle.
<br/> à gànna à gànna à kó jínɛkamalen dɔ́ wɛ́rɛ mà<br/> tága à fɔ́ Sirablen Karamɔgɔ yé<br/> tɔ́gɔ mín bé à bólo ní à bé à wúrudi ní né dɛ tɔ́gɔ yé<br/> ń má sé kà sùnɔgɔ dɛ́!
<br/> à bé báara mín ɲíni<br/> à ká à fɔ́ í yé<br/> í ká à dìla!
<br/> ɔ jínɛkamalennin fána nàna<br/> à kó Sirablen Karamɔgɔ mà<br/> Samawurusu kó ń ká nà à fɔ́ í yé<br/> í bé ála tɔ́gɔ mín kàn kà àle wéle dɛ́!
<br/> ní í má à bìla à má sé kà sùnɔgɔ<br/> í bé mɔ̀gɔ mín ɲíni kó í ká à fɔ́ ń yé ń ká à ɲɛ̀.
<br/> à kó tága à fɔ́ Samawurusu yé<br/> kó né kó<br/> né bé màgo mín ɲíni<br/> dén mìsɛn tɛ́ sé kà à báara dìla dɛ́!
Samawurusu yé jínɛkamalen mɔ̀gɔ náani bìla<br/> à kó á yé tága Sirablen Karamɔgɔ ní à sìdalan tà<br/> á ká nà ní à yé ń fɛ̀ Sutadunun yàn<br/> à bé mɔ̀gɔ mín ɲíni<br/> à ká à fɔ́ ń yé.
<br/> né bárika ká bɔn kà wúli kà bɔ́ Sutadunun yàn kà pán Segu kɔ́nɔna kó ń bé tága Sirablen<br/> ń mána pán yɔ́rɔ ó yɔ́rɔ kùnná<br/> ń fùnteni bé tíɲɛni kɛ́ yɛn.
<br/> à nàna ní Sirablen Karamɔgɔ yé ɔ júmasu<br/> Sirablen Karamɔgɔ kó Samawurusu mà<br/> à kó né téri yé é yé<br/> mɔ̀gɔ bé sà tériya dɛ nɔ̀fɛ̀.
<br/> à kó Bakari Jan téri yé ń yé<br/> Bakari Jan tágara Bilisi nìyɔrɔsara cɛ̀.
<br/> à dùn síranna Bilisi ɲɛ́<br/> à nàna í yɛ̀rɛ kàlifa dá né mà<br/> ní í yé à yé né fána bé fárinya díɲɛ ná<br/> ń bé fárinya kà dá é dɛ kàn.
<br/> sábu lá ɲɛ́ jìgintan tɛ́ sùnɔgɔ.
<br/> fànga tɛ́ sùnɔgɔ hábada ní múgu tɛ́ à bólo.
<br/> à kó ń nàna í sɛ́gɛrɛ dɛ́!<br/> ɔ dé dàlilu lá.
<br/> áa! Samawurusu kó Sirablen Karamɔgɔ mà<br/> à kó í yé kúma mín fɔ́ tìɲɛ dɔn.
<br/> Bilisi ká kó à bárika ká bɔn<br/> né yɛ̀rɛ tɛ́ sé nkà ń kàramɔgɔ bé kɔ́gɔji lá<br/> ɔ fána ká kɔ̀rɔ né yé<br/> ɔ tɔ́gɔ yé kó Sangamaru.
<br/> ń fána bé wúli ń ká jínɛdabali lá<br/> ń bé tága ń kɔ̀rɔkɛ sɛ́gɛrɛ.
<br/> ní à yé dàlilu mín fɔ́ ń yé Bilisi kó lá<br/> ń bé nà à fɔ́ í yé.
<br/> ɔ̀ Samawurusu yé í bìn yàn sá kàbini Sutadunun yàn<br/> à yé í bìn kà à kɔ̀rɔkɛ Sangamaru sɛ́gɛrɛ kɔ́gɔji lá.
<br/> Sangamaru bé yɛn kɔ́gɔji Senegali yɔ́rɔ mín<br/> áa!
ń tɛ́ à dɔ́n fó ní à sàlen bé sísan dɛ́!<br/> kó ní ɔ tɛ́ háli bàto tɛ́ tɛ̀mɛn yɛn fɛ̀.
<br/> àle dɛ ká kɔ̀rɔ jàmana nìn jínɛ bɛ́ɛ yé.
<br/> ɔ̀ Samawurusu nàna à kɔ̀rɔkɛ Sangamaru lá kɔ́gɔji lá<br/> à kó ń kɔ̀rɔ ń nàna í sɛ́gɛrɛ dɛ́!
<br/> ɛ́ɛ Samawurusu!
Sangamaru kó à mà<br/> à kó ń dɔ́gɔ é ká bɔ́ fó kɔ́rɔn ná kà nà né sɛ́gɛrɛ tìlebin yàn<br/> ɔ tùma mùn kɛ́ra?
<br/> à kó fɛ́n má kɛ́ à kó díɲɛ yé jìgi yé.
<br/> à kó né téri yé Sirablen Karamɔgɔ yé.<br/> Sirablen Karamɔgɔ téri yé Bakari yé.<br/> Bakari Jan yé Bilisi nìyɔrɔsara cɛ̀.<br/> à tágara í kàlifa dá Sirablen Karamɔgɔ mà<br/> kó Sirablen Karamɔgɔ ká à dɛ̀mɛ fó à ná sé Bilisi lá<br/> à bé síran à ɲɛ́.
<br/> ɔ̀ né dùn fána Sirablen Karamɔgɔ yé né wéle kà ń ɲìninka à dàlilu lá<br/> né kó Bilisiko à ká kó ká kùnba kó fó ń ká nà é sɛ́gɛrɛ yàn<br/> ní án bé à kɛ́ cógo mín.
<br/> Sangamaru kó tìɲɛ dɔn.
<br/> à kó Bilisi<br/> à kó né túlomasama dɔ́ dén dɔn.
<br/> à kó à bá tágara í kɔ<br/> bá dá lá tìlesen kùncɛ fɛ̀<br/> júmadonya fɛ̀<br/> à kà à gàrasɛgɛ sɔ̀rɔ jínɛ rɔ́ ɔ sɛn fɛ̀.
<br/> à kó tàamasyɛn dúuru mín bé à lá<br/> à kó né yɛ̀rɛ nɔ̀ dɔn.
<br/> à kó à sɛn fìla jɛ́len bé fó à kùru lá<br/> à bólo fìla jɛ́len bé fó à kùru lá<br/> kà à tà à ténda lá kà nà à bɔnbon lá<br/> à ɲɛ́da bɛ́ɛ jɛ́len bé nkà à fàri tɔ̀ ká fìn<br/> à kùnkolo kùnbayara búnahadamaden tɔ̀w tá yé.
<br/> à kó né yé à tàamasyɛn dúuru bìla à lá<br/> à tùn ká kán kà yɛ̀lɛma kà kɛ́ jínɛ dɛ yé<br/> nkà à yé án jànfa à tágara à bá yànfan fɛ̀.
<br/> ɔ tùma Bilisi ká kó<br/> ń bé í dɛ̀mɛ.
<br/> sábu lá ń yé à mɛ́n<br/> kó à yé kà Segu jàmana tɔ́ɔrɔ<br/> kó à kélen yé kà dùgu fìla kamalenkuntigiya kɛ́.<br/> à bé Maasina kámalenkuntigiya kɛ́<br/> à bé Segu kámalenkuntigiya kɛ́<br/> ɔ tɛ́ sé kà kɛ́.
<br/> mɔ̀gɔ kélen tɛ́ sé kà dùgu fìla kámalenkuntigiya sɔ̀rɔ.
<br/> ɔ̀ Sangamaru<br/> à yé tàfo náani dí Samawurusu mà.
<br/> à kó ní í tágara í bé nìn dí í ká mórikɛ mà.<br/> ní mórikɛ tágara à bé tàfo náani nìn dí à térikɛ mà.
<br/> à bé tàfo fìla<br/> à bé kélen sìri sàgajigi fìnman kán ná<br/> à bé kélen sìri sàgajigi jɛ́man kán ná.
<br/> à bé sàga fìla nìn bìla ɲɔ́gɔn ná ù ká kɛ̀lɛ.
<br/> ní sàga nìn fìla nìn kɛ̀lɛla<br/> Bakari Jan ní Bilisi bé kɛ́ tɛn.
<br/> à ká tàfo kélen sìri à ká sɔ kírikɛ kɔ́nɔ<br/> à ká à dá sɔ kɔ́ lá<br/> à ká yɛ̀lɛn kà í sìgi à kàn.
<br/> à ká tàfo kélen bìla à ká júfa kɔ́nɔ.<br/> sɔ̀gɔma ó sɔ̀gɔma à ká tága í jɔ̀ Maasina síra lá sìɲɛ náani.
<br/> à ká Bilisi wéle sìɲɛ sàba<br/> Bilisi bé à láminɛ à ká júfa kɔ́nɔ<br/> à ká júfa dá mìnɛ à ká dɔn ní à yé dùgu kɔ́nɔ<br/> ɔ mána dáfa dɔ́gɔkun ná<br/> à ká à tó tɛn<br/> ɔ Sangamaru yé tàfo náani nìn dí Samawurusu mà ɔ júmasu kélen.
<br/> ɔ júmasu kélen Samawurusu fána nàna à dí Sirablen Karamɔgɔ mà.
<br/> à kó Sirablen Karamɔgɔ mà í ɲɛ́ túgu!<br/> à yé à ɲɛ́ túgu.
<br/> jínɛdenmisɛnw yé à tà kà nà à bìla à sìdalan kàn<br/> fájiri bé sé à yé í tó kà à yɛ̀rɛ yé à ká sìso kɔ́nɔ.
<br/> dùgu jɛ́ra Sirablen Karamɔgɔ fána yé à dìla kà à kɛ́ à tá súguya yé.
<br/> à yé tàfo náani nìn kùru kà à bìla sɛ́bɛn kɔ́nɔ<br/> kà sɛ́bɛn kùru à lá<br/> kà sɛ́bɛn náani nìn dí Bakari Jan mà.
<br/> à kó Bakari í bé nìn sɛ́bɛn nìn kélen sìri í ká kírikɛ kɔ́nɔ.<br/> í bé à dá sɔ kɔ́ rɔ́ kà í sìgi à kàn.
<br/> í bé nìn sɛ́bɛn nìn kélen nìn bìla í ká dɔ̀lɔki júfa kɔ́nɔ.
<br/> sɔ̀gɔma ó sɔ̀gɔma í bé tága í jɔ̀ Maasina síra lá í bé Bilisi wéle.
<br/> sìɲɛ sàba Bilisi bé í láminɛ dɔ̀lɔki júfa kɔ́nɔ.
<br/> í bé júfa dá mìnɛ ní à yé kà dɔn dùgu kɔ́nɔ.<br/> ní ɔ dáfara dɔ́gɔkun ná í bé à tó tɛn.
<br/> ì bé sàga fìla ɲíni<br/> sàgajigi fìnman<br/> àni sàgajigi jɛ́man.
<br/> í bé à fɔ́ sàgajigi fìnman nìn yé Bilisi yé.<br/> í bé sɛ́bɛn kélen nìn sìri ɔ kán ná.
<br/> í bé à fɔ́ sàgajigi jɛ́man nìn yé Bakari yé.<br/> í bé sɛ́bɛn kélen nìn sìri ɔ kán ná.
<br/> ɔ̀ Bakari nàna án fɛ̀ Segukɔrɔ.
<br/> à yé sɛ́bɛn kélen kála kà à dɔn kírikɛ kɔ́nɔ<br/> sɛ́bɛn kélen kála kà à bìla à ká dɔ̀lɔki júfa kɔ́nɔ<br/> sɔ̀gɔma ó sɔ̀gɔma à bé nà í jɔ̀ Maasina síra lá<br/> à bé à fɔ́ Bilisi ó!
<br/> à bé à fɔ́ náamu júfa kɔ́nɔ.
<br/> Bilisi bé í kánto dɔ̀lɔki júfa kɔ́nɔ<br/> ɔ̀nhɔn í yé ń mìnɛ!
<br/> à bé júfa dá mìnɛ ní à yé kà dɔn dùgu kɔ́nɔ.
<br/> à bé dɔn dùgu kɔ́nɔ yɔ́rɔ mín<br/> Bilisi fána sìgilen kùnmasii bé cɛ̀<br/> à bé í kánto à ká bàrodenw mà<br/> ɔ bɛ́ɛ rɔ́ Bakari Jan yé ń wéle Segu sísan dɛ́!
<br/> né dùn bé tága Bakari ká wéle lájɛ.
<br/> Bakari Jan yé dɔ́gɔkun kɛ́ ɔ lá<br/> dɔ́gɔkun nìn kɔ́nɔ sɔ̀gɔma ó sɔ̀gɔma<br/> ní à yé Bilisi wéle<br/> à bé à láminɛ júfa kɔ́nɔ.
<br/> à mána júfa dá mìnɛ ní à yé kà dɔn dùgu kɔ́nɔ<br/> Bilisi fána sìgilen fàrikansii bé tágama.
<br/> à bé í kánto à ká bàrokɛmɔgɔw mà<br/> í ká à dɔ́n Bakari Jan yé ń wéle Segu sísan dɛ́!
<br/> ń dùn bé nà tága.
<br/> ɔ̀ dɔ́gɔkun dáfalen<br/> Bakari Jan yé sàgajigi fìla ɲíni.
<br/> à yé sàgajigi fìnman nín mìnɛ<br/> à kó nìn yé Bilisi yé<br/> à yé sɛ́bɛn jɛ́man sìri à kán ná.
<br/> à kó sàgajigi jɛ́man mà<br/> nìn yé Bakari yé<br/> à yé sɛ́bɛn kélen sìri ɔ kán ná.
<br/> à yé sàga fìla nìn bìla ɲɔ́gɔn ná<br/> ù kɛ́lɛla.
<br/> Bilisi yé sàgajigi fìnman mín yé<br/> à Bakari Jan sàgajigi jɛ́manna gɛ́n kà à gɛ́n<br/> à mána kún à rɔ́ à bé à tù.
<br/> à mána kún à rɔ́ à bé à tù.
<br/> sàgajigi jɛ́man nìn bɔlitɔ nàna sé kɔ̀lɔn kólon kùnná<br/> à yé í pán dìngɛ nìn kùnná.
<br/> sàgajigi fìnman nìn bɔlitɔ nàna sé à mà<br/> à yé í pán à sɛn fìla tágara dá dìngɛ sán fɛ̀<br/> à yɛ̀lɛmana kà bìn dìngɛ kɔ́nɔ kà à sɛn kári.
<br/> sàgajigi jɛ́man nìn sɛginna kà nà í jɔ̀ à kùnná à bé à tù.
<br/> ɔ̀ Bakari Jan nàna í jɔ̀ ù kùnná kà ù lájɛ<br/> à kó nìn kúma nìn fɔ́ra.
<br/> í bé à sɔ̀rɔ né ní Bilisi mána ɲɔ́gɔn yé fɔ́lɔ<br/> né bé bɔli nkà à lában ń bé sé à lá.
<br/> ɔ̀ ń térikɛ kàbi ála yé díɲɛ dá<br/> à bé nìn cógo nìn ná sá<br/> à mán dí à mán gó.
<br/> ní sɛ́gɛnbagatɔ kó díɲɛ ká gó<br/> à má nkàlon tìgɛ<br/> à súrɔfana tɛ́ à bólo.
<br/> ɔ tɛ́ díɲɛ díya dɔ́n<br/> ní nàfolotigi kó díɲɛ ká dí<br/> à má nkàlon tìgɛ.
<br/> sábu lá à súrɔfana bé à bólo<br/> ɔ tɛ́ díɲɛ gɛ̀lɛnya dɔ́n.
<br/> ɔ̀ díɲɛ bé nìn cógo fìla nìn ná sá<br/> ɔ̀ kàbi ála yé díɲɛ dá<br/> sàba ká fìsa sàba yé<br/> sàba yé sé sàba lá<br/> sàba ní sàba mán dí<br/> ɔ̀ sàba mín ká fìsa sàba yé<br/> kàbi ála yé díɲɛ dá<br/> à yé cɛ̀ɲiya dá kà dáwulatigiya fìsaya à yé.
<br/> mɔ̀gɔ cáman cɛ̀ ká ɲì nkà nɔ́ɔrɔ tɛ́ í lá.
<br/> à yé cɛ̀farinya dá kà tɔ́gɔtigiya fìsaya à yé.<br/> mɔ̀gɔ cáman ká fárin nkà tɔ́gɔ tɛ́ í lá.
<br/> kà nàfolotigiya dá kà káarinciya fìsaya à yé.<br/> nàfolo bé mɔ̀gɔ cáman bólo í káarilen tɛ́.
<br/> káari yé mùn yé?
<br/> nàfolo bé í bólo<br/> í tɛ́ sé kà à kɛ́ fìni ná kà à dɔn í fàri lá.
<br/> í tɛ́ sé kà à kɛ́ dúmuni yé<br/> í tɛ́ sé kà à kɛ́ fóyi yé<br/> fó nàfolo bé í bólo dɛ.<br/> ɔ̀nhɔn ní nàfolo cáman bé í bólo.
<br/> nàfolo tɛ́ mín bólo ní à káarilen bé<br/> à bé dúmuni ɲùmanw kɛ́<br/> ɔ dɛ ká fìsa à yé.
<br/> ɔ sàba ká fìsa ɔ sàba yé.
<br/> ɔ̀ sàba ní sàba mín mán dí<br/> kàbi ála yé díɲɛ dá<br/> án dálilikɛlaw ní mɔ̀gɔ júgu mán dí.
<br/> ɔ̀ sìlamɛ fána ní káfiri mán dí.<br/> ɔ̀ mùso fìla mín bé cɛ̀ kélen kùn ɔlu mán dí.
<br/> ní í yé mùso dí à sìnamuso mà kó à ká tága à fɛɛre súgufɛɛ lá<br/> háli ní à má sàn à nàtɔ bé à jùru dɔn.
<br/> ɔ̀ nìn sàba nìn ní sàba nìn mán dí.
<br/> ɔ̀ sàba mín yé sé sàba lá ɔ kɔ́fɛ̀<br/> kàbi ála yé díɲɛ dá fáama dɛ yé sé fàantan ná.
<br/> kàbi ála yé díɲɛ dá nàfolotigi dɛ yé sé fàama ná.
<br/> ɔ̀ kàbi ála yé díɲɛ dá dùgadenw yé sé dángadenw ná.
<br/> ɔ̀ ń térikɛ sàba nìn yé sé sàba lá tàn<br/> sàba ká fìsa sàba yé tàn<br/> sàba ní sàba mán dí.
<br/> ɔ̀ Bakari Jan yé nìn bɛ́ɛ lájɛlen kɛ́ kà bán sá<br/> kálo kúra nàna kà nà bìla kɛ́nɛ kàn<br/> Bilisi fána yé cí wúli kà bɔ́ Maasina<br/> kó kà nà à fɔ́ Bakari Jan yé kó kálo kúra tìle tán ní dúuru<br/> kó à bé nà Bakari Jan ɲìninka à ká sɔgosaracɛ dàlilu lá.
<br/> kàbi àle má sé kó lá<br/> àle nìyɔrɔsara bé dá Segu<br/> mùn ná Bakari Jan yé àle nìyɔrɔ cɛ̀?
<br/> à kɛ́ra í kó mín síni dùgu mána jɛ́<br/> Bakari Jan ní Bilisi bé nà ɲɔ́gɔn yé sókɛnɛ kàn.
<br/> Bakari Jan tágara sé fàama ná<br/> ń bé à fɛ̀ í ká ń dɛ̀mɛ ní kɛ̀lɛbolo yé<br/> í ká kɛ̀lɛ dí ń mà kámalenw dí ń mà<br/> ń bé Bilisi kùnbɛn sókɛnɛ kàn síni sɔ̀gɔma.
<br/> ɔ̀ fàama kó nìn tɛ́ báasi yé<br/> Da yé tɔ́njɔnkulu mɔ̀gɔ dɛ̀bɛ ní tán bɔ́ kà à dí Bakari Jan mà<br/> à yɛ̀rɛ dénkɛ kélen bé à lá.
<br/> Bakari Jan nàna í à ká só kɔ́rɔ ɔ dùgutila fɛ̀<br/> à bé à lá kà sɔ fàri sùsa<br/> à ká sɔkɛ kúmana à fɛ̀ ɔ dón.
<br/> sɔ kó à mà Bakari<br/> í bé sìgi lá ní í má wúli kà í jɔ̀<br/> síni dùgu mána jɛ́ ní í ní Bilisi yé ɲɔ́gɔn yé<br/> à bé í fàga dɛ́!
<br/> ní í fána má tága wɔro bìlen dɛ̀bɛ nìn ɲíni jóona kà à sáraka kà à bìla í kùn<br/> í ní Bilisi mána ɲɔ́gɔn yé<br/> à bé wɔro bìlen dɛ̀bɛ dí í mà<br/> ɔ kɔ́rɔ yé í kántigɛlijoli yé.
<br/> ɔ̀ ní à yé wɔro bìlen dɛ̀bɛ nìn dí í mà yɔ́rɔ mín<br/> í yɛ̀rɛ fána bé í bólo dɔn í ká júfa kɔ́nɔ<br/> kà wɔro bìlen dɛ̀bɛ nìn ɲɔ̀gɔn dí à mà<br/> ní ɔ kɛ́ra à jìgila bé tìgɛ à ká sáraka bé lákari.
<br/> wɔlonpɛtɛba bé à kùn<br/> à fálen bé à fɛ̀ síramugu lá.<br/> síramugu ɲɛ́ bìlen dɔn<br/> à bé à dí í mà kó í ká síramugu nìn mìn<br/> ní í yé síra mìn í ká à dɔ́n à bé í fàga dɛ́!
<br/> mùn bé ɔ lákari<br/> í yɛ̀rɛ fána bé npɛ́tɛ bɛlebeleba ɲíni kà síramugu kɛ́ kà à fá.
<br/> í ní Bilisi mána ɲɔ́gɔn yé<br/> ní à yé à ká síramugu dí í mà<br/> í bé kɛ̀nyɛ kà à ká npɛ́tɛ dáyɛlɛ.
<br/> à bé à fɔ́ npɛ́tɛ dí ń mà ń ká à dáyɛlɛ kà à dí í mà ń dɔ́gɔ<br/> à bé npɛ́tɛ dáyɛlɛ kà à dí í mà<br/> ní à yé à dí í mà yɔ́rɔ mín í ká síramugu bɔ̀n.
<br/> ní à kó à bé kúma<br/> í fána bé à fɔ́ áa! ń kɔ̀rɔ<br/> síranpɛtɛ fílɛ nìn yé<br/> ní ɔ kɛ́ra à jìgila bé tìgɛ.
<br/> ɔ dùgutilaba fɛ̀<br/> Bakari dɔnna Segukɔrɔ dùgu kɔ́nɔ ɔ yɔ́rɔ bɛ́ɛ<br/> à yé wɔro bìlen dɛ̀bɛ ɲíni kà à kɛ́ à kùn.
<br/> kà tága cɛ̀ kɔ̀rɔbaw ɲíni kà síranpɛtɛ sàn<br/> kà síramugu kɛ́ à kɔ́nɔ<br/> kà ála màdeli à kàn<br/> kà í sìgi kà Bilisi mákɔnɔ.
<br/> ɔ̀ dùgu jɛ́ra<br/> tɔ́njɔnkulu mɔ̀gɔ dɛ̀bɛ ní tán àni Da dénkɛ<br/> dén kɔ́sanin dɔ́<br/> ɔlu fàrala ɲɔ́gɔn kàn<br/> àni Bakari Jan.
<br/> dùgu jɛ́ra dàraka dúnna<br/> Bakari Jan ní tɔ́njɔnkulu cɛ̀ dɛ̀bɛ ní tán bɔ́ra<br/> Da dénkɛ fɔ́lɔ bé à lá.
<br/> Bilisi sɛn fìla jɛ́len bé fó à kùru lá<br/> à bólo fìla jɛ́len bé fó à kùru lá<br/> à ténda jɛ́len bé.
<br/> à yé í ká múrufɛbìlen kɛ́ jàlamugu yé<br/> kà ɔ méleke à kùn ná<br/> kà dùgalenw cáracara à lá<br/> à yé à sɔ̀rɔ dùgalenw má cáya kósɛbɛ!
<br/> án tɛ́ dùgalenko ɲɛ́dɔn.
<br/> tɔ́njɔnw mána à lájɛ<br/> ní dùgalenw bé tó kà yéelenyeelen ù ɲɛ́ kɔ́rɔ<br/> ù bé à fɔ́ kó ɲɛ́ náani dɛ bé à lá.
<br/> kó ní ɔ tɛ́ ɲɛ́kisɛ náani tɛ́ sé kà kɛ́ búnahadamaden kélen ná.
<br/> ɔ̀ Bilisi tùn yé másiri ó másiri cógo dɛ lá.<br/> mɔ̀gɔw bé síran à ɲɛ́ kójugu!<br/> mɔ̀gɔ sí tɛ́ sé kà à lájɛ kósɛbɛ!
<br/> ní í yé à lájɛ dùgalenw dɔ́ sìgilen bé yàn<br/> dɔ́ sìgilen bé yàn<br/> ù kó kó ɲɛ́kisɛ náani dɔn.
<br/> ù bɔ́ sókɛnɛ kàn<br/> tɔ́njɔnkulu mɔ̀gɔ dɛ̀bɛ ní tán bé Bakari nɔ̀fɛ̀<br/> ní ù yé í tó kà Bilisi jɔ̀len yé fúratu dá lá<br/> à sɛn fìla jɛ́len bé<br/> à bólo fìla jɛ́len bé<br/> ténda jɛ́len bé<br/> dùgalenw bé mánamana<br/> tɔ́njɔnw kó Bakari mà.
<br/> yáli ɔ kámalen bɛlebele jànmanjan mín jɔ̀len fílɛ ɔ yé fúratu dá lá<br /> à sɛn ní à bólo bɛ́ɛ jɛ́len bé<br/> ɔ tɛ́ Bilisi yé wà?
<br/> ɔ̀nhɔn Bakari Jan ɔ dɔn ɔlu kó wà báasi tɛ́ án bé í kɔ̀nɔ yàn.
<br/> í ní Bilisi mána ɲɔ́gɔn yé<br/> ní Bilisi yé í tà<br/> ní í yɛ̀rɛ fána yé Bilisi tà<br/> ní à má ɲɛ̀ mín kɔ́<br/> án ná ɔ kɛ́ kà dɔn dùgu kɔ́nɔ.
<br/> ɔ̀ Maasina fúlaw fána kó Bilisi mà<br/> yáli ɔ kámalen jànmanjan cɛ̀ɲi mín nàtɔ yé ɔ yé sɔ kàn kà nà<br/> ɔ tɛ́ Bakari yé wà?
<br/> ɔ̀nhɔn Bilisi kó ɔ yé Bakari yé.
<br/> ù kó àyiwa báasi tɛ́ án fána bé í kɔ̀nɔ yàn<br/> à mána kɛ́ kíbaru mín yé án ná tága à lákali Maasina.
<br/> ɔ̀ Bakari Jan bɔ́ra Segu dɔnda fɛ̀ yɔ́rɔ mín<br/> à dénkɛ Sinbalan jìginna kà Segu dɔnda náani bɛ́ɛ sɔ̀gɔ<br/> kà à kónɲin bìla à kùn<br/> kó ní à fà tɛ́ nà ɲɛ̀ bɔli kɔ́<br/> à ká bɔli kà tága kúngokolo fɛ̀<br/> à bɔlitɔ kána dɔn àle kàn Segu dùgu kɔ́nɔ<br/> àle ná màloya à fílanw cɛ́ rɔ́.
<br/> ù ná tó kà à fɔ́ ɛ́ɛ! é fà Bakari má bɔli Bilisi ɲɛ́<br/> ɔ sànko wà?
<br/> ù cɛ̀ fìla tágamana fó sɔ nàna ù kùnkolo sìgi ɲɔ́gɔn ná.<br/> Bakari Jan kó à mà ń kɔ́rɔ Bilisi í ní sɛ̀!
<br/> sómɔgɔw ká kɛ́nɛ?
<br/> Maasinakaw ká kɛ́nɛ?
<br/> kɔ̀ri báasi sí tɛ́ yɛn?
<br/> à kó màharabanin!
<br/> ń dɔ́gɔ Bakari<br/> Segukɔrɔkaw ká kɛ́nɛ?
<br/> ń búranmusow ká kɛ́nɛ?
<br/> ń dénw ká kɛ́nɛ?
<br/> Bakari Jan yé à jáabi<br/> à kó ń kɔ́rɔ Bilisi ɔ tɛ́ báasi yé.
<br/> né hákili lá<br/> mɔ̀gɔ ní í bángera í hákili lá mɔ̀gɔ ká sɔ̀rɔ mín bé í dɛ̀mɛ.
<br/> é ká tó Maasina kámalenkuntigiya lá<br/> né fána ká tó Segu kámalenkuntigiya lá<br/> né hákili lá<br/> ɔ dɛ ká fìsa.
<br/> nkà é kélen ká fìla bɛ́ɛ kɛ́<br/> ɔ mán ɲì dɛ́ ń kɔ̀rɔ!
<br/> ɔ̀ nkà ń kɔ̀rɔ nìn tɛ́ báasi yé<br/> ní né yé í nìyɔrɔsogosara cɛ̀ fána<br/> né má sɔgo nìn cɛ̀ kà à kɛ́ dàlilu wɛ́rɛ yé kóyi!
<br/> né yé à cɛ̀ kà à dí í búranmusow dɛ mà<br/> né hákili lá<br/> ɔ mán kán kó júgu yé<br/> ɔ̀ nkà ní é wúlila fó Maasina kà nà né káma<br/> kó í bé nà ń ɲìninka sɔgosara cɛ̀li dàlilu lá<br/> dàlilu wɛ́rɛ tɛ́ à lá ɔ kɔ́ dɛ́ ń kɔ̀rɔ!
<br/> ní kɛ̀lɛ nàlen bé í mà<br/> kɛ̀lɛ bé né Bakari mà.<br/> ní kɛ̀lɛ tɛ́ í mà yɛ̀rɛ fána<br/> kɛ̀lɛ bé né mà.
<br/> sábu lá Segu bɛ́ɛ ká à mɛ́n<br/> Bilisi yé à dɔ́gɔkɛ fàga sɔgo nɔ̀fɛ̀<br/> ɔ màloya tɛ́ ń ná.
<br/> ɔ ná fɔ́ án kɛ̀lɛla dúmuni dɛ nɔ̀fɛ̀.
<br/> ɔ̀ Segu bɛ́ɛ ká à mɛ́n<br/> Bakari Jan fána yé à kɔ̀rɔkɛ fàga sɔgo nɔ̀fɛ̀<br/> ɔ màloya tɛ́ né ná dɛ́!<br/> bári ɛ dɛ nàna bìn ń kàn.
<br/> né hákili lá<br/> é tùn kán kà cí bìla kà à fɔ́ ɔ̀ ń dɔ́gɔ Bakari<br/> ní é yé né nìyɔrɔsara cɛ̀ ɔ díyara ń yé<br/> ɔ tùma é ká tó ní Segu kámalenkuntigiya yé<br/> né yɛ̀rɛ bé tó Maasina yàn.
<br/> nkà ní é má ɔ kɛ́<br/> fó é yé kɛ̀lɛ wúli né káma<br/> kɛ̀lɛ màloya tɛ́ ń ná túgun dɛ́ ń kɔ̀rɔ!
<br/> í nàli díyara ń yé.
<br/> ɔ yɔ́rɔ bɛ́ɛ Bilisi yé à bólo dɔn à kùn.<br/> à yé wɔro bìlenman dɛ̀bɛ bɔ́ kà à dí Bakari Jan mà.
<br/> ɔ̀ Bakari Jan yé ɔ mìnɛ à kó ń kɔ́rɔ à kó ń bé nìn dɔ́n ó!<br/> à kó né yɛ̀rɛ fána yé í ɲɛ́sigi ní wɔro bìlen dɛ̀bɛ yé.
<br/> ní é yé né kántigɛlijoli jìra ń ná<br/> wà í yɛ̀rɛ fána tá bé né bólo yàn dɛ́!
<br/> ɔ yɔ́rɔ lá Bilisi gálabu kárila dɔ́ɔnin.
<br/> à tùn má à dɔ́n kà à fɔ́ Bakari Jan ká dɔ́nniya bé sé ɔ mà.
<br/> à kó wà ń dɔ́gɔ Bakari<br/> í dùn tɛ́ npɛ́tɛ mìnɛ kà í mìn?
<br/> né mín fɔ́lɔ yé dúnan yé<br/> síranpɛtɛ fílɛ nìn yé ɔ mínɛ.
<br/> Bilisi yé wɔlonpɛtɛ dí Bakari Jan mà<br/> à yé à dɔsokodosoko<br/> kó à bé npɛ́tɛ nìn dáyɛlɛ à má sé.
<br/> hɛ̀n! à kó ń dɔ́gɔ Bakari<br/> ń ká síranpɛtɛ dí ń mà ń ká à dáyɛlɛ kà à dí í mà ń dɔ́gɔ.
<br/> ɛ́ɛ! nkɛ̀lɛn tɛ́ bàma dìngɛ fá ó!
<br/> Bakari kó ɔ yé tìɲɛ yé.
<br/> à yé síramugu nìn dáyɛlɛ kà à dí Bakari Jan mà yɔ́rɔ mín<br/> Bakari Jan yé síramugu nìn bɔ̀n dùgu mà.
<br/> ɛ́ɛ!
à kó ń dɔ́gɔ Bakari í má ń ká síra mìn kà bɛ̀n tìɲɛ mà à dùn bɔ̀nkun?
<br/> à kó bàba ń bé síra nìn ɲɛ́dɔn<br/> à kó síra nìn ɲɔ̀gɔn bé né yɛ̀rɛ kùn<br/> í fána ká npɛ́tɛ mìnɛ í ká í mìn.
<br/> ɔ̀ Bilisi yé Bakari Jan ká síranpɛtɛ mìnɛ<br/> à yé à bíri kà à ján kó à bé à dáyɛlɛ à má sé.
<br/> ɔ̀ Bakari Jan fána kó à mà à kó ń kɔ̀rɔ Bilisi<br/> ń ká síranpɛtɛ dí ń mà<br/> ń ká ń ká à dáyɛlɛ kà à dí í mà.
<br/> kálo tɛ́ jɔ̀ kálo kàn sá<br/> nkà dɔlo ɲɛ́ dúmanw bé fálen à kɛ̀rɛ fɛ̀.
<br/> ù yé ɔ bɛ́ɛ lájɛlen kɛ́ kà bán sá<br/> àyiwa Bilisi kó à mà ń dɔ́gɔ Bakari<br/> án dùn tɛ́ án nàkun kɛ́?<br/> mɔ̀gɔ nàkun ká fìsa í yɛ̀rɛ yé dɛ́!
<br/> Bakari Jan kó ń sɔ̀nna.
<br/> à kó ɔ tùma ná é mín yé dɔ́gɔnin yé<br/> fɛ́n mín bé é bólo í tɛ́ ɔ lájɛ né ná?
<br/> Bakari Jan kó ɔ bé kɛ́.
<br/> Bakari Jan yé í bɔ́ ní à ká tàma yé.<br/> à yé à kɛ́ kà Bilisi dàsi fó kà tàma tílala kà bìn dùgu mà<br/> à má sé kà háli dɔ̀lɔki sɔ̀gɔ.
<br/> à yé à bɔ́ ní tàma yé<br/> à yé à kɛ́ kà Bilisi dàsi fó kà tàma nún kùru.<br/> à má sé kà dɔ̀lɔki sɔ̀gɔ.
<br/> ɔ̀ sɛ́bɛndennin bé Bakari kùn yɛn sá<br/> áladeli cáman dɛ bé à lá.
<br/> à yé í bólo bìla à ká júfa kɔ́nɔ<br/> kà ɔ sɛ́bɛnden bìla à dá<br/> kà í ɲín sìgi kíriri yɔ́rɔ mín<br/> díden cáman bɔ́ra fúratu rɔ́ fàn bɛ́ɛ lájɛlen fɛ̀ kà Maasina fúlaw cín<br/> ɔ díkisɛ kɔ̀ni<br/> kà ù cín ɔlu tágara Maasina.
<br/> Bakari Jan yé tàma sìɲɛ sàba kɛ́ Bilisi lá<br/> à má à dɔn.
<br/> Bilisi fána kó ɔ tùma ń dɔ́gɔ Bakari í tɛ́ í jɔ̀<br/> né fána ká à lájɛ wà?
<br/> Bilisi fána yé í bólo kɔ́rɔta ní à ká tàma yé.
<br/> à yé à kɛ́ kà Bakari dàsi fó kà tàma pán kà à bìn dùgu mà<br/> à má dɔ́lɔki sɔ̀gɔ sànko kà sé à fàrisogo mà.
<br/> ɔ kɔ́fɛ̀ à yé í bɔ́ ní tàma yé<br/> à yé à kɛ́ kà Bakari Jan dàsi<br/> fó kà tàma kàla kári.
<br/> tàma kàla kárila yɔ́rɔ mín áa! Bilisi kó nìn tɛ́ báasi yé<br/> à kó háan!
né ká tàma ká dɛ́sɛ cɛ̀ lá?
<br/> ɔ háan! tásuma bɔ́ra à dá kɔ́nɔ bàlawu!
<br/> tɔ́njɔnw bɔlitɔ kó ɔ dɛ rɔ́ sá kó Bakari yé Bilisi lámaga kà à kɛ́ ánw kàn<br/> kà Bilisi Balasa lámaga kà à kɛ́ ánw kàn<br/> án yé à fàra nkɔ̀ni kàn.
<br/> ɔ̀ tɔ́njɔnw bɔlitɔ yé nìn yɔ́rɔ nìn fɔ́<br/> kó kà Bilisi lámaga kà à kɛ́ ánw kàn<br/> kà Bilisi Balasa lámaga kà à kɛ́ ánw kàn.
<br/> ɔ̀ tɔ́njɔnw bɔĺitɔ ní Da dénkɛ férekela ɲɔ́gɔn ná<br/> kà ɔ bìn kà ɔ kán kári.
<br/> ḿm<br/> tɔ́njɔnw bɔlitɔ nàna fàama sìgilen lá bùlon kɔ́nɔ<br/> Da kó à kɛ́ra dì?
<br/> Bakari dùn ní Bilisi kɛ́ra cógo dì?
<br/> áa! tɔ́njɔnw kó Bakari ní Bilisi yé ɲɔ́gɔn tà<br/> à má ɲɛ̀ mín kɔ́ án yé à kɛ́ ɔ yé.
<br/> à kó yáli né dénkɛ dùn bé míni?
<br/> áa! tɔ́njɔnw kó án bɔlitɔ kà nà<br/> án ní dén férekela ɲɔ́gɔn ná dɛ́!<br/> à tùn bé kɔlonkolon án sɛn kɔ́rɔ dɛ́!<br/> à tùn má sé kà wúli kà í jɔ̀.
<br/> ɛ̀ Da kó á tɛ́ à fɔ́ ɔ tùma ní dén sàra sá kɛ̀.
<br/> ɔ̀ Bilisi tágara í jɔ̀ yɔ́rɔ jàn ɔ dɛ rɔ́ sá<br/> à ká tàma kìsɛ kárilen à ŋùnuŋununa kà à bɔ́ tàma kàla lá<br/> kà tàmabere jàlan nún bɔ́ à nàtɔ kán bé<br/> ɛ́ɛ!
nɛ̀gɛ bási bé mɔ̀gɔ dɔ́ fɛ̀ jíri bási tɛ́ í fɛ̀.
<br/> nɛ̀gɛ tɛ́ sé kà mɔ̀gɔ dɔ́ dɔn nkà jíri bé í dɔn.
<br/> ù sɔw bɔlitɔ ɲɔ́gɔn nɔ̀fɛ̀<br/> sɔw tágatɔ bé nìn yɔ́rɔ nìn fɔ́.
<br/> ɔ̀ sɔkɛ fìla tùgulen ɲɔ́gɔn nɔ̀fɛ̀<br/> sɔw bɔlitɔ bé nìn yɔ́rɔ nìn ná kà à fɔ́<br/> ù yé Segukɔrɔ lámini sìɲɛ náani<br/> Bakari Jan má dɔnda sɔ̀rɔ.
<br/> ù yé Segukɔrɔ lámini sìɲɛ náani<br/> à má dɔnda sɔ̀rɔ.
<br/> Bakari Jan yé í kùnda Segubugu ní Segukura cɛ́ kàn<br/> à yé à sɔ̀rɔ wólonwolonba bé yɛn<br/> wólonwolon nìn má géren.
<br/> ɔ̀ Bakari Jan bɔlitɔ nàna sé wólonwolon nìn mà yɔ́rɔ mín<br/> à yé nɛ̀gɛ sìgi à ká sɔkɛ lá Ɲɔsɔn ná<br/> à yé í fàra ɲɔ́gɔn kàn<br/> à yé í pán dìngɛ kùnná kà tága í bìn fó à kɔ́ fɛ̀.<br/> à bɔlitɔ tɛ̀mɛnna.
<br/> Bilisi ní à ká sɔkɛ nàna sé dìngɛ mà<br/> à yé nɛ̀gɛ sìgi sɔkɛ lá<br/> sɔkɛ nìn fàrala ɲɔ́gɔn kàn kà í pán<br/> sɔkɛ nìn ɲɛ́ntɔrɔn fìla tágara dá dìngɛ sánfɛ̀<br/> kɔ́taw jìginna à kɔ́nɔ.
<br/> sɔ ní Bilisi kɛ̀lɛla ɲɔ́gɔn ná<br/> kà nà bìn dìngɛ kɔ́nɔ<br/> kà sɔ bìn Bilisi wóro kàn kà à sɛn kélen kári.
<br/> ɔ̀ Bakari Jan bé bɔli lá kà tága fó à ká sɔ yɛ̀rɛ yé í kánto à mà sá ɛ́ɛ! Bakari<br/> tìɲɛ yé bɔli yé<br/> í tɛ́ í kɔ́fílɛ?
<br/> jítɔya yé tìɲɛ yé<br/> nkà mɔ̀gɔ yé í kɔ́fílɛ sá dɛ́!
<br/> à sɔ̀rɔla kà kàrafe sàma à sɔkɛ<br/> áa!
Ɲɔsɔn kó kàbi án yé án pán dìngɛ kùnná yɔ́rɔ mín<br/> Bilisi ní à ká sɔ bìnna dìngɛ kɔ́nɔ yén.
<br/> à yé à sɔ̀rɔ sɔw ní ù tìgiw bé kúma ɲɔ́gɔn fɛ̀<br/> í kó mín mɔ̀gɔw bé màsala cógo mín.
<br/> à yé à sɔ̀rɔ díɲɛ lában má nà<br/> díɲɛ nìn wágati nìn séra kó bɛ́ɛ dábilara<br/> ɔ̀ Bakari Jan sɛginna kà nà í jɔ̀<br/> Bilisi bìnnen ná dìngɛ kɔ́nɔ<br/> ɛ́ɛ!
à kó ń kɔ̀rɔ Bilisi í sàra dɛ́rɛ!
<br/> ɛ́ ɛ̀nhɛn Bilisi kó ń dɔ́gɔ Bakari<br/> ń yé ála mɛ́n ń má í mɛ́n!
<br/> Bakari Jan yé í cún kà bɔ́ à ká sɔ kàn yɔ́rɔ mín<br/> Bakari Jan ká sɔkɛ yé í pán kà í báari Bilisi ká sɔkɛ lá<br/> ù yé kɛ̀lɛ dáminɛ fó Segukɔrɔ dùgu kɔ́nɔ.
<br/> ɔ̀ Sinbalan jìginna ɔ nɔ̀ kà Bakari Jan ká sɔ mìnɛ kà ɔ sìri<br/> kà Bilisi ká sɔ mìnɛ kà ɔ sìri kà í sìgi.
<br/> kàbi sɔ̀gɔma fó tìle bé nà kɛ́ sélifana yé<br/> à má à fà yé à má Bilisi yé.
<br/> jàa kàbi Bakari Jan yé í cún Bilisi kàn dìngɛ yɔ́rɔ mín<br/> Bilisi sɛn kélen wúlila<br/> à ní Bakari Jan yé sìyɛnbɔ dáminɛ<br/> kàbi sɔ̀gɔma fó kà tìle kɛ́ sélifana yé.
<br/> à má sé kà à bìn.
<br/> Bilisi sɛn kélen kárilen bàga wúlila à fɛ̀ sá<br/> à yé í sìgi dùgu mà ù yé ù bólo kɛ́ kà ɲɔ́gɔn bùgɔ<br/> kà dɛ́sɛ ɔ lá sá kà bùguri cɛ̀ kà à séri ɲɔ́gɔn kàn.
<br/> ɔ̀ fó Bilisi ní tɔ́ɔrɔla sá à sɛn kárilen kɔ́<br/> ɔ dími bárika bɔnyana à kàn<br/> à yé sàya tà sá kà bálo bìla<br/> à sɔ̀rɔla à kó ń dɔ́gɔ Bakari<br/> à kó í ká sé né ná í nɔ̀ tɛ́.
<br/> é nɔ̀ tɛ́ ó!
<br/> í bɔlila kà tága í kàlifa dá Sirablen Karamɔgɔ mín mà<br/> í yé Samawurusu sɛ́gɛrɛli mín kɛ́<br/> Samawurusu tágara né mɔ̀kɛ sɛ́gɛrɛli mín kɛ́<br/> Sangamaru sɛ́gɛrɛ kɔ́gɔji lá.
<br/> ɔlu ká báara dɛ yé nìn yé<br/> kó ní ɔ tɛ́ é kélen tɛ́ sé ó!
<br/> ɔ̀ nkà mɔ̀gɔ kélen tɛ́ díɲɛ bán!
<br/> ála dɛ yé né sàta dɔn é rɔ́ sá<br/> kà sábu kɛ́ nìnw ká báara júgu yé.
<br/> í jɔ̀ ń ká ń ká nɛ̀gɛhayaminanw bɔ́ né ná<br/> háyaminanw bé ń ná<br/> ń ká ɔ bɔ́ ń ná<br/> í ká à sɔ̀rɔ kà ń fàga<br/> kó ní ɔ tɛ́ í tɛ́ sé.
<br/> ní án yé à tà nìn wágati mà fó kà síni dùgu jɛ́<br/> í ká mùru tɛ́ sé kà dábɔ ń ná.
<br/> ɔ̀ Bilisi kà à sɔ̀rɔ kà à ká nɛ̀gɛhayasɛbɛnw bɔ́ à lá<br/> kà ɔlu fìli.
<br/> Bakari Jan yé mùru dɛ̀ɲɛ kélen dɔ́rɔn<br/> à kùnkolo tìgɛla kà bɔ́ à kán lá.
<br/> yànni à kùnkolo ká tìgɛ kà bɔ́ à kán ná<br/> mùru dɛ̀ɲɛ kélen Bilisi kúlela déwu!
<br/> à kùnkolo tìgɛ kà bɔ́ à kán lá yɔ́rɔ mín<br/> Bakari Jan kà à tà à kínisen lá kà nà à bìla à kínibolo lá ù bɛ́ɛ lájɛlɛn sàra.
<br/> à fàn kélen bɛ́ɛ sàra kà ɔ bɛ́ɛ ní bɔ́ à lá.
<br/> ɔ̀ kúlekan bɔ́len à dénkɛ Sinbalan sɔ̀rɔla kà sɔ mìnɛ<br/> à kó kúlekan bɔ́ra sá dɛ́!
<br/> Segubugu ní Segukɔrɔ cɛ́ ní án ká tága à lájɛ?<br/> í bé à sɔ̀rɔ Bilisi yé bàba fàga sá kɛ̀.
<br/> ɔ̀ Sinbalan nàna ɔ dɛ rɔ́ kà nà ɔ sɔ̀rɔ Bakari Jan sìgilen bé Bilisi kùnkolo kùnná<br/> à má sé kà wúli kà í jɔ̀.
<br/> à kó bàba à kɛ́ra dì?
<br/> ɛ́ à kó ń dén Sinbalan<br/> né yé Bilisi fàga dɛ́ nkà Bilisi yɛ̀rɛ yé né fàga kóyi!
<br/> sábu lá né fàn kélen bɛ́ɛ sàra<br/> háli ń tɛ́ sé kà wúli kà ń jɔ̀.
<br/> ɔ̀ Sinbalan nàna ɔ dɛ lá kà à fɔ́ Segu fàama yé<br/> ɛ́ɛ mɔ̀gɔtigi!
á bɛ́ɛ lájɛlen tùn bé síran Bilisi mín ɲɛ́<br/> né fà yé à fàga<br/> nkà mɔ̀gɔw bìla ù ká nà Bilisi kùnkolo tà àni né fà.
<br/> ɔ̀ Da yé kámalen cɛ̀ mùgan másiri ɔ rɔ́<br/> mɔ̀gɔ tán ní dúuru nàna dɔn Bakari Jan kɔ̀rɔ<br/> mɔ̀gɔ dúuru dɔnna Bilisi kùnkolo kɔ̀rɔ<br/> ù yé ù tà kà nà ní ù yé Segu.
<br/> Sinbalan nàna ɔ dɛ lá<br/> à kó fàama!
<br/> í tá yé Segukɔrɔ yé<br/> nkà í tá tɛ́ né Sinbalan ní yé.
<br/> Segukɔrɔ ní à nɔ̀jamana bɛ́ɛ tùn bé síran Bilisi mín ɲɛ́<br/> né fà fílɛ kà ɔ fàga nìn yé<br/> nkà né fà fàn kélen sàra dɛ́ mɔ̀gɔtigi!
<br/> kà à tà nìn bì sélifana nìn ná kà sé síni sélifana mà<br/> ní né fà má kɛ́nɛya<br/> né bé é fàga kà tíla kà ń yɛ̀rɛ fàga.
<br/> da kó ɔ dɛ rɔ́ à kó ɔ yé tìɲɛ yé Sinbalan ń yé í dɔ́n!
<br/> ɔ̀ Da wúlila ɔ dɛ rɔ́ sá kà bámanan ní móri fàra ɲɔ́gɔn kàn<br/> kà nà í jɔ̀ ù dá lá<br/> ù mɔ̀gɔ dɛ̀bɛ ní tán ù bé só kélen kɔ́nɔ.
<br/> à kó wà kélen dɔn<br/> Bakari Jan fílɛ nìn yé à fàn kélen sàra Bilisi ɲàma fɛ̀.
<br/> kà à tà bì sélifana ná kà sé síni sélifana mà<br/> ní Bakari má kɛ́nɛya<br/> à dén Sinbalan bé né fàga<br/> nkà né fána bé áw bɛ́ɛ fàga yànni Sinbalan ká sé ń mà<br/> ɔ̀ móri ní bámanan<br/> mín bé fúra tìgɛ<br/> ɔ bé ɔ tìgɛ<br/> mín bé à kɛ́ kírisi yé<br/> ɔ bé ɔ kɛ́ ɔ yé<br/> móri mín bé à kɛ́ háya yé<br/> ɔ bé ɔ kɛ́ ɔ yé<br/> mín bé à kɛ́ nási yé<br/> ɔ bé ɔ kɛ́ ɔ yé.
<br/> ù yé Bakari Jan kɔli dáminɛ kàbi sélifana<br/> dɔndon bé kàsi tùma mín à fàn kélen sɛginna à cógo rɔ́<br/> kà à kɛ́ í kó mín à bé sàn mùgan bɔ́ à má bàna.
<br/> ɔ̀ dùgu jɛ́ra Bakari sɛginna ɔ cógo rɔ́<br/> à nàna à ká só.
<br/> ɔ̀ Bilisi kàbi Bilisi bɔ́ra Sinyaro sá kà nà<br/> à nàtɔ yé à ká cɛ̀so dásɔgɔ<br/> à má dáyɛlɛ túgun fó kà nà à bìla bì wúla nìn ná.
<br/> à kɛ́ra bɔ̀gɔton yé tɛn.
<br/> háli mɔ̀gɔw tɛ́ à dɔ́n kà à fɔ́ só dɔn.<br/> Bilisi tùn bé Sinyaro dɛ.
<br/> ɔ̀ Bakari Jan<br/> à má tó múguda rɔ́<br/> à dénkɛ Sinbalan Segukaw yé à jànfa kà à fàga<br/> ní í bé Segu bátintin kàn<br/> bákɔ́lá fɛ̀ jɛ́kɛnɛ mín bé yɛn<br/> à sàra yɛn ù yé à jànfa<br/> kà à fàga yɛn kó à tóra jɛ́kɛnɛ kàn kɛ̀lɛ rɔ́.
<br/> Sinbalan má sà kà dén tó.
<br/> ɔ Bakari Jan fána à má tó kɛ̀lɛda lá.<br/> à sàra à ká dálan kàn Segukɔrɔ.
<br/> Bakari Jan mùso kàsitɔ dɛ yé nìn yɔ́rɔ nìn dá<br/> kó ɔlu ká jùra bìnna<br/> kó ù ká sɔgoden jùra bìnna<br/> ù ká tɔden jùra bìnna<br/> jɛlidenw bé wɔ̀yɔ kó ù jàtigi ɲùman à tágara í dá.
<br/> ɔ̀ ní Ba Nsumana yé à kɛ́ à ká Kaja fàsa yé kɔ́sa nìn ná.
<br/> ɔ Bakari Jan ní Bilisi ká kóɲɛ<br/> à kɛ́ra nìn kɛ́cogo nìn ná tàn<br/> né yé à dɔ́n dɔ́ncogo mín ná<br/> ɔ yé nìn yé.
jɛliw kó bálansan bà náani kɛ̀mɛ náani àni bálansan náani àni bálansan kɔ́ kùrunin kélen<br/> ù kó dúnanw tɛ́ ɔ yɔ́rɔ dɔ́n ni dùgulenw dàma tɛ́<br/> Segu dísɔngɔ dɛ tùn bé bɔ́ kà tága dí Bitɔn Kulibali mà Segukɔrɔ.
ɔ Bitɔn Kulibali sàn mána yɛ̀lɛma ní dísɔngɔ dálajɛra ù bé tága kà tága à dí Bitɔn Kulibali mà.
Ngolo à ká jɔ̀nya sɔ̀rɔla sábabu mín ná<br/> ń bé à fɛ̀ kà ɔ fɔ́ áw yé á ká ɔ fàamu.
Ngolo tùn tɛ́ jɔ̀n yé.
à fà tùn yé Ɲɔɔlaka dɛ yé.
Ɲɔɔlaka tùn dɔn fàantan tùn dɔn.
nkà Ngolo wólola tùma mín ná<br/> ù nàna kà nà à jàte fílɛ<br/> dɔ́nnibagaw yé à fɔ́ à yé kà à fɔ́<br/> nìn yé dén yé ni à nàna bɔnya<br/> ní à bé mɔ̀gɔ ó mɔ̀gɔ ká kàbila lá<br/> à bé nà jàmana màra.
ù yé ɔ tàamasyɛn mín fɔ́<br/> à fàdenw yé ɔ kɔ̀lɔsi<br/> kà tága à dɔ́n<br/> kà à fɔ́<br/> ní án má fɛ̀ɛrɛ ɲíni nìn dén nìn ná<br/> à lában ó lában à bé nà kà nà án kɔ́ màra.
sànyɛlɛma mána kɛ́ Bitɔn mána cí bíla<br/> kà à fɔ́ dísɔngɔ ká nà<br/> ù má sɔ̀n kà fɛ́n fɔ́ à fà yé<br/> fó dísɔngɔ dálajɛdon séra tùma mín ná<br/> ù nàna à fɔ́ à yé kó ɔ tùma ná kó dísɔngɔ ká nà<br/> à ká nà ní à nìyɔrɔdisɔngɔ yé.
tùma mín ná ní ɔ fɔ́ra à yé<br/> tàcogo tɛ́ à bólo bílacogo tɛ́ à bólo.
ù kó ɔ tùma ná ní í má fɛ́n sɔ̀rɔ<br/> í bé í dén nìn dá dísɔngɔ nìn kàn<br/> án ká tága ní à yé kà tága à màntɔn Bitɔn Kulibali lá Segukɔrɔ.
à yé à dɔ́n cógo sí tɛ́ à lá<br/> à ní à yɛ̀rɛ kùnkolo ká kán.
à yé à dén dá dísɔngɔ kàn<br/> kà nà ní à yé kà nà à dí Bitɔn Kulibali mà Segukɔrɔ.
tùma mín ná ní à nàna dí Bitɔn Kulibali mà<br/> ɔ tùma fɔ́lɔ mɔ̀gɔw dɔ́nnibagaw bé ù lá.
à yé à bìla à ká báramuso kɔ́rɔ<br/> kà à kɛ́ ɔ ká báarakɛla yé.
à ní à ká jàma sìgilen bé bùlon kɔ́nɔ tùma mín ná<br/> Ngolo bìlakorolamanin nàna kà nà tɛ̀mɛn ù sìgilen lá.
dɔ́nnibaga dɔ́ bé yɛnnɔ̀ ɔ yé à ɲìninka<br/> à kó Bitɔn Kulibali à kó náamu à kó fàama à kó náamu à kó nìn dén nìn mín tɛ̀mɛnna à kó yála jɔ́ni dén dɔn?
àyiwa à kó ń ká jɔ̀nden dɔn.
ń yé à bìla ń mùso fɛ̀ à bé báara kɛ́ ɔ fɛ̀.
à kó wà ní í má fɛ̀ɛre ɲíni nìn dén nìn ná<br/> nìn dén nìn lában ó lában à bé nà í kɔ́ màra.
à kó ɔ tùma fɛ̀ɛrɛ jùmɛn bé sɔ̀rɔ nìn dén nìn ná?
cɛ̀ kɔ̀rɔba fɛ̀ɛrɛjugutigi dɔ́ bé yɛn ɔ kó<br/> fɛ̀ɛrɛ ó fɛ̀ɛrɛ bé sɔ̀rɔ nìn ná<br/> ní í kó í bé à mìnɛ í ká báramuso nìn ná<br/> kɛ̀lɛ bé bɔ́ à lá.
ɔ tùma í bé fɛ́n mín kɛ́ sá<br/> ní ɔ bé sé kà kɛ́ à fɛ̀ɛrɛ yé<br/> ní án bé sé kà à fàga<br/> ɔ tùma ná í bé í bólonkɔninanɛgɛ bɔ́<br/> í bé à kàlifa à lá.
nɛ̀gɛ nìn dùgu mána jɛ́ ní à yé í dá sú fɛ̀<br/> ní à sùnɔgɔra<br/> sáni kà dùgu jɛ́ í bé mɔ̀gɔw bìla ù bé à mìnɛ.
à bé tága à fìli báji lá.
ɔ tùma ní í yé à ɲíninka nɛ̀gɛ nìn ná<br/> ní nɛ̀gɛ nìn má yé<br/> ɔ tùma í yé dàlilu sɔ̀rɔ í bé sé kà à fàga dàlilu mín ná.
à kó ɔ yé tìɲɛ yé.
à yé mɔ̀gɔ bila kà Ngolo wéle<br/> Ngolo nàna.
à yé à bólonkɔninɛgɛ bɔ́ à kó Ngolo<br/> né yé nìn dí í mà í ká à màra.
kána tó fóyi ká à sɔ̀rɔ<br/> fó ní ń màgo séra à mà dón mín<br/> ní ń yé à ɲíni í fɛ̀.
Ngolo kó báasi tɛ́.
jɔ̀bɔrɛnin bé à kɛ̀rɛ lá<br/> kómi bìlakoroninw bé jɔ̀bɔrɛninw bìla ù kɛ̀rɛ lá. à yé bɔ̀rɛnin dáyɛlɛ à yé à ká bólonkɔninanɛgɛ nìn<br/> à yé à bìla à lá.
à tágara à tɛ̀mɛnna à ká túlonkɛ fɛ̀<br/> ù yé à dɔ̀dɔ fó à tágara í dá bùlon kɔ́nɔ<br/> à sùnɔgɔra tùma mín ná.
ù nàna kà nà bɔ̀rɛnin à dáyɛlɛ à sùnɔgɔbagatɔ kà nɛ̀gɛ nìn tà<br/> kà nà à jìra fàama ná<br/> kó í ká nɛ̀gɛ fílɛ.
à kó ɔ tùma á yé tága dɔn jí lá fó à ká sé áw kán kɔ́rɔ<br/> áw ká nɛ̀gɛ fìli báji lá.
ɔ tùma ná síni sɔ̀gɔma ń bé nà à ɲìninka ń ká nɛ̀gɛ lá.
ní nɛ̀gɛ má yé tùma mín ná<br/> ɔ tùma ná ń bé sɔ̀rɔ kà húja sɔ̀rɔ kà à fàga.
ù tágara kà séerew bɔ́ ù yɛ̀rɛ lá kà tága dɔn jí lá fó kà jí sé ù kán kɔ́rɔ ù yé bólolanɛge nìn fìli jí lá.
ála bé fɛ́n mín ɲɛ̀ à tɛ́ tíɲɛ.
sálen yé nɛ̀gɛ nìn tà à yé à kùnun.
Bitɔn kɔ̀ni sìgira à kàn kà à fɔ́ dùgu mána jɛ́<br/> à bé nà à ɲìninka nɛ̀gɛ nín ná nɛ̀gɛ nìn tɛ́ yɛn ù bé à fàga.
dùgu jɛ́ra. dàrakaw dúnna tùma mín ná<br/> à yé mɔ̀gɔ bìla<br/> kó Ngolo ká nà.
à nàna.
à kó fàama é bé né wéle?
à kó ɔ̀nhɔn<br/> à kó ń yé nɛ̀gɛ mín dí í mà nà ní à yé.
à yé í bólo dɔn à kùn kó à bé jɔ̀bɔrɛnin dáyɛlɛ à yé à sɔ̀rɔ nɛ̀gɛ tɛ́ yɛn.
áa! à kó fàama á kó nɛ̀gɛ tɛ́ yàn.
àyiwa kó ɔ tùma tága nɛ̀gɛ ɲíni.
à kó yànni sélifana ká sé<br/> ní nɛ̀gɛ má yé ɔ tùma ná<br/> í yɛ̀rɛ bé à tɔ̀ ɲɛ́dɔn.
ń bé mín kɛ́ é yɛ̀rɛ bé ɔ dɔ́n.
à tágara à fɔ́ à bámuso yé.
bámuso bé kàsi Ngolo bé kàsi.
cɛ̀ kɔ̀rɔba júgu mínw bé à dá fɛ̀<br/> ù yɛ́lɛla<br/> ù kó sísan kɔ̀ni án yé fɛ̀ɛrɛ sɔ̀rɔ.
nkà dùgu mána jɛ́ ó jɛ́<br/> Bitɔn à ká mɔ́nnikɛlaw bé tága bá lá<br/> ù bé tága mɔ́nni kɛ́<br/> kà à ká nájɛgɛ mìnɛ.
ála ká tɛ́li à ká cíden yé.
ù tágara mɔ́nni kɛ́ tùma mín ná<br/> ù bólo bɛ̀nna ní sálen yé ù yé à mìnɛ.
jàa sálen nin yé nɛ̀gɛ nìn tà kà à kùnun.
ù nàna ní nájɛgɛw yé<br/> ù nàna kà nà à dí à mà tùma mín ná. jɛ́gɛ tílatɔ<br/> à ká báramuso nìyɔrɔjɛgɛ yé sálen bɛlebeleba mín yé<br/> ù yé ɔ tà kà tága ɔ dí báramuso mà.
ù tágara kà tága ɔ dí ɔ mà.
à kó Ngolo mà<br/> à kó Ngolo<br/> à kó ɔ tùma kàsi nìn dábila.
í ká jɛ́gɛ nìn dìla<br/> háli ni sàya má ɲɛ̀ kɛ́ kɔ́<br/> án ká ɔ dìla kɔ̀ni án ká ɔ tóbi kà ɔ dún.
à tágara ní jɛ́gɛ yé.
Ngolo tágara jɛ́gɛ dá dɛ̀bɛn kólon kàn à yé à tìgɛ.
à bé jɛ́gɛ mìn ná kà à tìgɛ tùma mín ná<br/> à tágara bɔ́ à nɔgo kàn<br/> à yé à tìgɛ tùma mín ná<br/> à bɔ́ra nɛ̀gɛ nìn kàn à yé à tà.
à yé à yé tùma mín ná à yé à dɔ́n kà à fɔ́<br/> nɛ̀gɛ mín díra à mà ɔ dɛ yé nìn yé.
à yé nɛ̀gɛ nìn kɔ<br/> à yé nɛ̀gɛ kɔ tùma mín ná<br/> à yé à bìla à ká júfa kɔ́nɔ<br/> à tɛ̀mɛnna à ká jɛ́gɛdila fɛ̀.
à nísɔndiyara.
fó à yé jɛ́gɛ dìla à bánna à tágara kà tága à dí jàtigimuso mà<br/> jàtigimuso nìn yé jɛ́gɛ nìn tóbi.
ù tágara kó Ngolo kó fàama kó kó í ká nà.
à nàna tùma mín ná<br/> à kó Ngolo ń ká nɛ̀gɛ bé mín?
à yé jɔ̀bɔrɛnin dáyɛlɛ à yé nɛ̀gɛ tà kà à dí à mà.
à kó í yé nɛ̀gɛ nìn sɔ̀rɔ cógo dì?
àyiwa à kó fàama à kó ála ká màsaya.
à kó ń má í ɲìninka ála ká màsaya lá kóyi!
ń kó í yé nɛ̀gɛ sɔ̀rɔ cógo dì?
kó ɔ dɛ fɔ́ ń yé.
àyiwa à kó né kɔ̀ni yé nɛ̀gɛ nìn dɛ sɔ̀rɔ jɛ́gɛ kɔ́nɔ.
fàama kó kó ɔ tùma fúra tɛ́ nìn tá lá<br/> fàama yé à màra. fó à nàna kɛ́ bìlakoro yé.
bìlakorow yé à kɛ́ bìlakorokuntigi yé.
à nàna sé kámalenya mà. ù yé à kɛ́ cɛ̀misɛnkuntigi yé.
fó à lábanna à bé fɛ́lɛ bɔ́<br/> à bé tàga kúngo kɔ́nɔ à bé tága fɛ́lɛ bɔ́.
à lábanna ɔ lá fó à yɛ̀rɛ lábanna<br/> kà nà à kɛ́ à dàn mà<br/> à bé tó kà játɔw wúli<br/> à bé tága dùgu mìsɛnw mìnɛ.
ɔ̀ Bitɔn bé nà sà tùma mín ná sá<br/> jàmana tóra Ngolo bólo.
Ngolosiw nàna fànga ná nìn cógo nìn ná.
ù nàna kà nà sìgi Segu tùma mín ná sá<br/> à yé sàn dàmadɔ́ kɛ́ fànga ná tùma mín ná<br/> à yé dɔ́nnibaga dɔ́ wéle<br/> kó ɔ ká à kɔ́ lájɛ fànga nìn cógoya lá.
ɔ yé à lájɛ.
ɔ tùma í ká í dénkɛ dɔ́ mìnɛ<br/> í ká à kán tìgɛ.
í ká sáraka dá à kàn<br/> kà à kán tìgɛ.
ɔ tùma fànga bé yɛ̀lɛma kó sàba kɛ́<br/> kà à sɔ̀rɔ í síbolow bé Segu kómande.
áa! à kó ɔ dùn bé kɛ́ cógo dì?
áa! ɔ kó ɔ dɛ yé à sáraka yé dɛ́!
ní ɔ tɛ́ fànga bé dàn í yɛ̀rɛ lá<br/> mɛ̀ í kɔ́ tɛ́ à sɔ̀rɔ.
à yé à mùsow fàra ɲɔ́gɔn kàn.
à kó mín fɔ́ra ɔ dɛ yé nìn yé<br/> kó ń ká ń dénkɛ dɔ́ kɛ́ sáraka yé<br/> dénkɛ dɔ́.
ɔ mána kɛ́ Segu fànga bé yɛ̀lɛma kó sàba kɛ́<br/> kà à sɔ̀rɔ né síbolo bé à kɔ́nɔ yàn.
mín dálen bé ɔ kàn ɔ wúlila kà í kɔ́ dɔn. kà à sɔ̀rɔ Baabugu Nci dɛ yé à dénkɛ fɔ́lɔ yé.
bɛ́ɛ bá wúlila kà í kɔ́don.
fó kà tága sé Monson bá mà.
ɔ yé à sɔ̀rɔ Monson kɔ́nɔ má tà<br/> jànko kà à wólo.
à kó Monson bá mà<br/> à kó yála é kó cógo dì?
àyiwa à kó dénkɛ fɔ́lɔ mín bé né bólo<br/> né kɔ̀ni bé sé kà à dí í mà.
nkà ɔ tùma án bé sáratikan dɛ tà Segu yàn.
í bé í ká sɔfakuntigiw wéle<br/> né bé ń dén nìn dí í mà í bé à kɛ́ sáraka yé.
mɛ̀ ní à sɔ̀rɔla ní ń yé dénkɛ sɔ̀rɔ nìn kɔ́fɛ̀<br/> ní ála yé í ká sósegin kɛ́<br/> háli ní à yé à sɔ̀rɔ ɔ bé kɔ́ lá dɛ<br/> ní ɔ bé sìgi í nɔ̀ ná Segu yàn fàngalawolo kàn<br/> à kó ɔ tùma ná ń bé ń dén nìn dí í mà.
ɔ tùma í bé í kàli Makungoba àni Nangoloko àni Biɲɛ-jan-kɔrɔ<br/> í bé í kàli ɔlu lá.
kà dánga dɔn fána kà à fɔ́ ní í sàra<br/> ní né yé dénkɛ sɔ̀rɔ háli ní ɔ bé bìn fìni kólon ná<br/> ní ɔ bé sìgi í nɔ̀ ná<br/> ɔ tùma ní í yé ɔ dánga dɔn ɔ tùma ń bé sɔ̀n.
à kó à jɛ̀nna ní ɔ yé.
à yé à ká sɔfakuntigiw wéle<br/> kà à ká jɛlikuntigiw wéle<br/> ù ká ù sìgi<br/> kà à ká kúmakan dájira ù lá.
à yé dén nìn dí à mà<br/> à yé dén kɛ́ sárakati yé kà à kán tìgɛ.
ɔ tá sàn fìlanan dáfa tùma mín ná<br/> mùso nàna lájɔ Monson ná<br/> à nàna jìgin dén kɛ́ra cɛ̀ yé.
dén nìn bé tága sé bìlakoroya mà tùma mín ná<br/> Ngolo fáatura.
Ngolo fáatura ù kó ɔ tùma ná<br/> Baabugu ɲɛ́mɔgɔ é dɛ yé dénkɛ fɔ́lɔ yé<br/> nkà í fà yé dánga mín dɔn ɔ dɛ yé nìn yé.
ù ká sɔ̀rɔ kà tága ní Baabugu Nci yé<br/> Segu ní kɔ́rɔn cɛ́<br/> kà tága à sìgi Baabugu<br/> kà à ta Segu kà tága à bìla Segu sé dàn ná<br/> kà ɔ bɛ́ɛ dí Baabugu Nci mà<br/> àle kélen ká ɔ gùvɛrne<br/> à ká ɔ kómande.
à sìgira fà nɔ̀ ná tùma mín ná<br/> à yé fànga tà<br/> fànga nàna kà nà jíidi à bólo.
nkà ní fɛ́n ó fɛ́n ní ɔ yé à kɔ́nɔ gàn<br/> à tɛ́ mɔ̀gɔ cí à yɛ̀rɛ bé sɔw yɛ̀lɛn<br/> dùgu tílama fɛ̀<br/> à bé tága à kɔ̀rɔkɛ nìn sɛ́gɛrɛ<br/> Baabugu Nci sɛ́gɛrɛ.
à bé tága à dájira à lá<br/> nìn yé ń kɔ́nɔ gàn nìn yé ń kɔ́nɔ gàn.
à ká kán kà tágama síra mínw fɛ̀<br/> à bé ɔ síraw jìra à lá<br/> fó ála ká kó lá.
Korɛ Duga bé Korɛ<br/> fàama dɔn à tɔ́gɔ bɔ́len bé.
à yɛ̀rɛ ká jɛlikuntigi<br/> ɔ dénkɛ fɔ́lɔ bé yɛn kó jɛli Cɛkura.
dón dɔ́ ù sìgilen bé à ní à fà<br/> ɔ fà dɛ yé jɛli Tiɲɛtigiba Dantɛ yé<br/> ɔ nàna kà nà à fà mà<br/> à kó bàba<br/> à kó náamu.
à kó né bé à fɛ̀ kà à fɔ́ fàama yé<br/> ń bé à fɛ̀ kà tága ń ɲɛ́da Korɛ Duga lá Korɛ.
bàro fára tùma mín ná<br/> à nàna kà nà í sìgi<br/> Monson ká bàro lá.
à kó fàama<br/> à kó náamu.
à kó né bé à fɛ̀ kà tága ń ɲɛ́da Korɛ Duga lá Korɛ.
à kó àyiwa à kó ń yɛ̀rɛ ká Cɛkura<br/> à kó ɔ bé kɛ́ kɛ̀.
à yé í lábɛn.
à tágara Kɔrɛ.
à tágara jìgin Korɛ Duga kàn.
à kó à bɔ́ra Monson bára.
à nàna kà nà í ɲɛ́da à lá<br/> Duga kó à kó í bɔ́ra í ká só<br/> í nàna í ká só.
né ní Monson dɛ yé fílan yé.
ní jɛliw bɔ́ra ɔ ká só<br/> ní í nàna né ká só í bé í ká só.
à yé dɔ́gɔkun kɛ́<br/> dɔ́gɔkun bé nà dáfa tùma mín ná<br/> à yé í sàra à lá<br/> à kó á bé à fɛ̀ kà sɛgin.
à kó báasi tɛ́<br/> à kó síni ń bé í lábila.
ɔ yé à sɔ̀rɔ jɛlisokala bé à fɛ̀. dúgu jɛ́ra tùma mín ná<br/> à yé jɛlinpogotigiw bɔ́ kà nà ù jɔ̀.
à kó à ká à ɲɛ́nata tán ní fìla tà à lá.
ɔlu ká gàda tán ní fìla fìla à yé ɔ dá ù mà.
kà sɔkɛ tán ní fìla dí à mà.
kà mìsimuso dénbatigi tán ní fìla dí à mà.
à bánna tùma mín ná<br/> jɛli Cɛkura kó à mà<br/> à kó Duga<br/> à kó náamu.
à kó né tɛ́ tága Segu túgun.
à kó Duga<br/> à kó náamu<br/> à kó kɔ̀nɔ mín bé í tó sán fɛ̀ kà yɛ́gɛyɛgɛli kɛ́<br/> à kó ní ɔ jìginna dùgu mà ɔ bé fárakɔlɔn sɛn.
à kó jàa jɛli tɛ́ múrufɛbìlen kùlusi dɔn é bára<br/> jɛli tɛ́ múrufɛbìlen bànfula dɔn é bára<br/> jɛli tɛ́ múrufɛbìlen dɔ̀lɔkiba dɔn é bára.
à kó jɛliw bé bɛ́ɛsɔgɔ dɔ̀lɔki sɔ̀rɔ é bára.
à kó ɔ tùma né tɛ́ nkɔ̀ni fɔ́ jɔ̀n yé túgun<br/> ní hɔ́rɔn tɛ́<br/> à kó à mà à kó kána ɔ kɛ́!
Segu ní yàn bɛ́ɛ ká kán<br/> Monson bára àni né bára bɛ́ɛ yé kélen yé<br/> mɛ̀ tága í ká tága í sàra Monson ná.
tága à fɔ́ í bé à fɛ̀ kà nà sìgi ń fɛ̀<br/> ní Monson jɛ̀nna ní à yé í bé í ká só.
nkà nìn sɛn kélen nìn kɔ̀ni fɛ̀<br/> í ká tága í ká tága í sàra Monson ná.
àyiwa Cɛkura kó à kó ní í kó tɛn<br/> à kó nkà ń tɛ́ nkɔ̀ni fɔ́ jɔ̀n yé túgun dɛ́ fó hɔ́rɔn!
à yé Cɛkura lábɛn<br/> kà à ká mìsiw ní à ká jɔ̀nw ní à ká mùsow dí à mà.
ù yé Segu mágɛn.
ù nàna sé Segu tùma mín ná<br/> à kó à ká jàma mà ù ká à kɔ̀nɔ sóforokun ná.
à yé í kùnda dùgu kàn<br/> à nàna à sɔ̀rɔ à fà Tiɲɛtigiba Dantɛ ɔ sìgilen bé Monson dá fɛ̀<br/> à bé kán kà nkɔ̀ni fɔ́ à yé.
à nàna sé yɔ́rɔ mín ná<br/> ní à yé fɔli kɛ́<br/> Monson yɛ̀rɛ fɔ́lɔ dɛ fɔra kà wúli<br/> à kó né ká Cɛkura nàna.
nkà háli à má í kɔ́ fílɛ Monson ná.
à fà sìgilen à nàna à ní nɔ̀ngɔnya màninkɛmɛ múguba bé ɲɔ́gɔn ná<br/> à nàna ka nà í sɛ́ɛnɛ kà í sìgi dùgu mà<br/> kà í ɲɛ́sin à fà là<br/> à kó bàba<br/> à kó ń nàna.
à ká jàma bé í fɔ.
à kó bàba à kó Duga<br/> à kó hɔ́rɔn dɔn.
à kó ń tágara bɔ́ Duga yé<br/> à kó Duga yé fɛ́n mín kɛ́ ń yé<br/> ála dɛ bé ɔ dɔ́n.
à kó nkà ń nàna kà ń sàra í lá dɛ.
ń tɛ́ nkɔ̀ni fɔ́ jɔ̀n yé túgun ní hɔ́rɔn tɛ́.
à kó jɛli tɛ́ múrufɛbìlen dɔ̀lɔki dɔn Duga bára.
jɛli tɛ́ múrufɛbìlen bànfula dɔn Duga bára.
à kó ń nàna ń sàra í lá<br/> í ká ń báda bán<br/> ń tɛ́ nkɔ̀ni fɔ́ jɔ̀n yé túgun ní hɔ́rɔn tɛ́.
Cɛkura wúlila à yé í kɔ́don<br/> à kó à ká jàma mà ù ká sɛgin kà tága Kɔrɛ.
Monson fóra kà wúli kà dɔn à ká só kɔ́nɔ.
ɔ yé à sɔ̀rɔ à dénkɛ fɔ́lɔ ɔ yé Cɛfɔlɔ yé<br/> ɔ bé Segukura tìgiya lá.
à kó Tiɲɛtigiba Dantɛ<br/> à kó náamu.
à kó mɔ̀gɔ bíla kà tága Segukura<br/> kó né kó kó Cɛfɔlɔ ká nà sísan<br/> kó ń màgo bé à lá.
cíden bɔlila kà tága.
à tágara à kó Cɛfɔlɔ Cɛfɔlɔ<br/> à kó náamu<br/> à kó í ká nà kó bàba bé í wéle.
ɔ bɔ́tɔ ní dɔ́ bɛ̀nna dá lá<br/> à kó Cɛfɔlɔ à kó kó í ká nà kó bàba bé í wéle.
à bɔ́tɔ ní dɔ́ wɛ́rɛ bɛ̀nna dá lá<br/> kó Cɛfɔlɔ kó í ká nà kó bàba bé í wéle.
à fóra kà wúli à ká jàma tùgura à kɔ́.
à nàna à sɔ̀rɔ fàama nɔ̀ngɔnmalen bé bùlon kɔ́nɔ.
Tiɲɛtigiba Dantɛ bé kán kà nkɔ̀ni fɔ́ à yé.
à ní nɔ̀ngɔnya màninkɛmɛ múguba à nàna kà nà í sìgi.
à kó bàba kó é bé né wéle?
à fóra kà wúli kà í sìgi.
à kó Cɛfɔlɔ<br/> à kó náamu<br/> à kó Cɛfɔlɔ<br/> à kó náamu<br/> à kó ń yɛ̀rɛ dénkɛ fɔ́lɔ Cɛfɔlɔ<br/> à kó náamu.
à kó ń yé í wéle kúma sàba dɔ́rɔn.
à kó kéninge bìrintilen bé<br/> sáni kà kéninge tìgɛ<br/> ní í bé sé kà Kɔrɛ Duga mìnɛ kà à dí ń mà?
à kó ń yé í wéle ɔ dɔ́rɔn dɛ lá.
à kó bàba kó ń tɛ́ sé.
à kó í tɛ́ sé?
à kó ń tɛ́ sé.
à kó wà wúli kà tága.
à wúlila kà í kɔ́don.
Monson dímina à wúlila kà dɔn à ká só kɔ́nɔ.
dùgu tílala tùma mín ná<br/> à yé à ká jɔ̀nkunna cɛ̀ fìla dá à kàn.
à yɛ̀rɛ yɛ̀lɛnna sɔ kàn<br/> cɛ̀ fìla yɛ̀lɛnna à nɔ̀ fɛ.
ù tágara sé Baabugu Nci ká dá lá<br/> jɔ̀nkunna mínw bé yɛn nɔ̀<br/> à yé à fɔ́ ù yé kó kà tága à fɔ́ à kɔ̀rɔkɛ yé kó à nàna.
Nci gólobara kà bɔ́.
kó kúma bé ń fɛ̀ ń nàna kà nà ɔ fɔ́ í yé.
à kó ń kɔ̀rɔ Nci à kó náamu<br/> à kó ń nàna í sɛ́gɛrɛ.
à kó ń yé Cɛfɔlɔ wéle kà à fɔ́ à yé<br/> kéninge bìrintilen bé<br/> sáni kà kéninge tìgɛ<br/> ní à bé sé kà Kɔrɛ Duga mìnɛ kà à dí ń mà<br/> à ká à fɔ́ ń yé.
à kó à yé í jɔ̀ Segu jɔ̀nw ní hɔ́rɔn ɲɛ́ ná<br/> kó à tɛ́ sé.
kó kán ɲɛ́ sàba à kó ń mà kó à tɛ́ sé.
à kó Cɛfɔlɔ kó tɛn? à kó ɔ̀nhɔn<br/> à kó Cɛfɔlɔ kó tɛn?
à kó ɔ̀nhɔn.
ù séginna. ù nàna sé Segu tùma mín ná<br/> à kó ɲuman-tile-tɛ! à kó náamu.
à kó Bolo-lankolon-ɲin-tɛ! à kó náamu.
à kó Sigi-mana-mɛn!<br/> à kó náamu.
ù yé tɔ́njɔnw wúli ɔ dúgutílama kélen.
kà tága fìni kúrumo sìri à kán ná kà à kán cɔ̀rin<br/> kà à fàga sáni kà dùgu jɛ́.
dùgu bé jɛ́<br/> à bé í sìgi dàraka kùnná yɔ́rɔ mín ná<br/> ù nàna wà.
kó Cɛfɔlɔ ká bàna má ɲɛ̀.
à kó ń yé ɔ jìgi.
Cɛfɔlɔko ù yé ɔ bɔ́ yɛn.
à yé à sɔ̀rɔ Da kámalen bólonbolonma bé bɔ́lɔn ná.
à ní Cɛfɔlɔ bɛ́ɛ wólola dón kélen.
mɛ̀ mín yé à tó<br/> àle má kɛ́ dénkɛ fɔ́lɔ yé<br/> Da bá<br/> mùso kɔ́rɔba mín sìgilen tùn bé ɔ kɔ́rɔ<br/> ɔ nàna kó à bé nà à fɔ́ Monson yé<br/> kó Da bá jìginna.
à nàna dɔ́rɔn<br/> à nàna à sɔ̀rɔ ù bé dàrakadun ná.
à yé fɔli kɛ́<br/> ù yé à láminɛ<br/> ù kó nà dàraka dún<br/> à yé í sìgi.
Cɛfɔlɔ bá tá mùso kɔ̀rɔba mín sìgilen bé ɔ kɔ́rɔ<br/> ɔ nàna kó à bé nà fɔ́li fɔ́<br/> à nàna dɔ́rɔn à yé fɔli kɛ́ dɔ́rɔn<br/> kó à ká í sìgi<br/> à kó àyi!
kó fàama<br/> fɛ́n mín bé mɔ̀gɔ sɛnta gɔniya<br/> ɔ bé í dáta gɔniya.
kó í mùso jìginna à yé í sɔ́n dénkɛ lá.
à kó ɔ kɛ́ra Cɛfɔlɔ yé.
da ká mùso kɔ̀rɔba mín sìgilen bé<br/> ɔ wúlila ɔ kó né nàkun tùn yé ɔ yé fàama<br/> à kó é nàkun tɛ́ ɔ yé<br/> í nàkun yé mín ná ɔ yé nìn yé.
à kó é ká í ká dàraka dún.
jɛliw cɛ̀len bé à kɔ́<br/> kámalen mìsɛnw cɛ̀len bé à kɔ́<br/> dáfila dálen bé à nɔ̀ngɔn ná<br/> ní à yé í ɲɛ́ yɛ̀lɛn<br/> ní à ní ntúra mín bɛ̀nna<br/> à bé kùnkan ɲɛ́ kɛ́ kà ɔ wúli kà ɔ bín<br/> à ká tɔ́njɔn ká ɔ cɛ̀.
à bé nà.
à nàna sé yɔ́rɔ mín ná<br/> à nàna kà nà í fɛ̀nsɛn à ɲɛ́ kɔ́rɔ<br/> à ní nɔ̀ngɔnya màninkɛmɛ múguba.
à kó bàba kó é bé né wéle? à kó ɔ̀nhɔn.
à kó Da<br/> à kó náamu.
à kó nìn yé ń kán ɲɛ́ jɔli yé?
à kó kán ɲɛ́ sàba.
à kó bàba kó ń bé sé.
à kó wà tága í wélekun tùn yé ɔ yé.
à tágara.
à kó Da<br/> à kó náamu. à kó é kó kó í bé sé kà Kɔrɛ Duga mìnɛ<br/> í dùn tɛ́ à fílɛ án ká sáraka bɔ́?
à kó bàba à tó yén<br/> né yɛ̀rɛ ká sárakabɔdon mána nà<br/> ń bé ń ká sáraka bɔ́.
júma bé nà sé tùma mín ná<br/> à yé Segu díso ní à dɔ̀lɔso bɛ́ɛ sàn<br/> kà ntúra tán ní fìla mìnɛ kà tága Nkangabilen lá Segu ní kɔ́rɔn cɛ́.
kà ntúra tán ní fìla fàga<br/> kà Segu díso ní à dɔ̀lɔso bɛ́ɛ sàn<br/> kà tága dàgaw sìgi<br/> kà Segu jɔ̀n ní à hɔ́rɔn bɛ́ɛ wéle.
bɛ́ɛ tágara ɲɔ́gɔn sɔ̀rɔ yɛn.
ù yé ù mìn tùma mín ná ní ù fára<br/> ní sɔgow mɔ̀na ní ù yé à dún ní ù fára<br/> fó ù tágamatɔ bé nɔ́gɔji fìli júfa kɔ́nɔ<br/> à kó Tiɲɛtigiba Dantɛ<br/> à kó náamu<br/> à kó ń fà ká Tiɲɛtigiba Dantɛ<br/> à kó náamu.
à wúlila kà í jɔ̀.
à kó à fɔ́ Segu jɔ̀n ní à hɔ́rɔn ye<br/> kó kúma bé ń fɛ̀<br/> ń bé à fɛ̀ kà à fɔ́ ù yé<br/> ù ká ń jáabi.
à kó à fɔ́ fàama dén<br/> à kó ń bé à ɲíni ù fɛ̀<br/> kéninge bìrintilen bé<br/> sáni kà kéninge tìgɛ<br/> ń bé à fɛ̀ kà Kɔrɛ Duga mìnɛ kà nà Segu.
ní mɔ̀gɔ mín bé né fɛ̀<br/> í ká í bólo kɔ́rɔta<br/> ní mɔ̀gɔ mín tɛ́ ń fɛ̀<br/> í ká à fɔ́.
tɔ́njɔnw jílen fóra kà wúli<br/> múgɛde! é mána sà yɔ́rɔ ó yɔ́rɔ<br/> án bɛ́ɛ bé sà yɛn.
à kó wà bàba Tiɲɛtigiba Dantɛ<br/> à kó náamu.
à kó nìn kɛ́ra í ɲɛ́ ná<br/> à kó ɔ̀nhɔn.
à kó tága à fɔ́ bába yé kó à ká sáraka mìnɛna.
kó né yé ń ká sáraka bɔ́ ń ká sárakati mìnɛna.
ù nàna.
ù nàna só<br/> ù yé kɛ̀lɛ lábɛn.
kɛ̀lɛ lábɛnna tùma mín ná ní ù bé nà tága Kɔrɛ<br/> à kó Tiɲɛtigiba Dantɛ<br/> Monson kó Tiɲɛtigiba Dantɛ<br/> à kó é bé dá<br/> né yɛ̀rɛ ká Da lá<br/> í bé tága à bìla.
à kó ɲuman-tile-tɛ<br/> à kó náamu<br/> à kó é bé tága.
à kó Bolo-lankolon-ɲin-tɛ<br/> à kó ɔ̀nhɔn<br/> à kó é bé tága.
à kó Sigi-mana-mɛn - à kɔ́rɔ bé dɔ́n -<br/> à kó ɔ̀nhɔn<br/> à kó é bé tága.
à kó á yé dá à lá kà tága<br/> dén mìsɛn dɔn ní à tɛ́ mín dɔ́n<br/> ní à fìlila à ká bìla síra kàn.
ú kó fàama ɔ bé kɛ́.
ù yé ù lábɛn.
ù yé fùrancɛ mìnɛ ù tágara sé Kɔrɛ.
à séra dùguda lá tùma mín ná<br/> à yé mɔ̀gɔ cí<br/> kó kà tága à fɔ́ Duga yé kó à nàna.
jɛli Cɛkura bé yɛn ɔ yé Tiɲɛtigiba Dantɛ dénkɛ fɔ́lɔ yé<br/> Tiɲɛtigiba Dantɛ yɛ̀rɛ tágalen bé à dálen bé Da lá kà tága.
ɔ tágara kà tága à fɔ́ à yé<br/> kó Da nàna kó à bé só kɔ́ fɛ̀.
à kó hátɛ à kó nìn díyara ń yé<br/> à kó ní Da nàna né yɛ̀rɛ dén dɔn.
à yé à ká jɛliw bɔ́<br/> kà ù dá à kàn kó ù ká tága ù ká tága Da fɔ<br/> ù tágara kà tága à fɔ.
à tágara ní ɲɔ̀segi kɛ̀mɛ yé<br/> kó à ká ɔ dí à ká sɔw mà.
à yé à bɔnyɛ ní fɛ́n ó fɛ́n yé<br/> à kó àyi! kó à má nà ɔ sí là<br/> à kó Tiɲɛtigiba Dantɛ<br/> à kó náamu.
à kó kúma sàba bé ń fɛ̀<br/> ń bé à fɛ̀ í ká ɔ fɔ́ Kɔrɛ Duga yé.
ní à sɔ̀nna ɔ mà<br/> kɛ̀lɛ tɛ́ ń fɛ̀.
à kó à fɔ́ à yé<br/> kó né tɔ́gɔ<br/> sɔ̀gɔma dúnan wúla dùgutigi.
à kó kélen.
à kó à fìlanan<br/> ń bé à fɛ̀ àle ní à ká dùgumɔgɔw<br/> ù ká mínanw cɛ̀ kà bɔ́<br/> né ní ń ká dùgumɔgɔw ká dɔn dùgu kɔ́nɔ<br/> án ká sì.
à kó fìla.
à kó ń bé à fɛ́ à ká à dénkɛ fɔ́lɔ dí ń mà<br/> ń bé à kùn dì kà à tɔ́gɔda kó Malo-bɔra-n-fa-la.
á kó ní à sɔ̀nna ɔ kó sàba mà<br/> kó kɛ̀lɛ tɛ́ án cɛ́.
Tiɲɛtigiba Dantɛ yé ɔ láse Kɔrɛ Duga mà<br/> Duga kó báasi tɛ́.
à kó npyé bé dùgu lá<br/> í kélen tɛ́ dùgulafɛn yé.
kó à ká à tó<br/> ń ká tága ń kɔ́ ɲìninka.
à tágara kà jɔ̀n ní hɔ́rɔn fàra ɲɔ́gɔn kàn<br/> à dɔ́gɔkɛ bé yɛn<br/> à dénkɛ fɔ́lɔ bé yɛn.
à yé ù fàra ɲɔ́gɔn kàn. à yé Da ká dàntigɛli kɛ́ ù yé.
ù kó sàya dɛ bé ɔlu bɔ́ nìn dùgu nìn kɔ́nɔ<br/> mɔ̀gɔ wɛ́rɛ ká dɔn.
dénkɛ kó sàya dɛ bé àle kùn dì<br/> ní ɔ tɛ́ tɔ́gɔ fìla tɛ́ dá àle lá.
ɔ tùma à ká à fɔ́ Da yé<br/> ní mín bé à mà à ká ɔ fɔ́.
à tágara ɔ fɔ́ Da yé<br/> Da kó báasi tɛ́<br/> ɔ tùma à ká í lábɛn<br/> ɔ tùma ná àle bé só dáminɛ.
à ká bìlakorow tágalen bé wùlu yáala<br/> à ká tìle sàba mákɔnɔ<br/> bìlakoro yé.
ní ù dɔnna tùma ó tùma<br/> mín bé à fɛ̀<br/> à ká ɔ kɛ́.
ɔ tágara.
ù yé tìle sàba mákɔnɔ.
tìle sàba nìn kɔ́nɔ<br/> bìlakorow dɔnna tùma mín ná<br/> à yé mɔ̀gɔ cí<br/> kó kà tága à fɔ́ à yé.
ù kó ɔ tùma<br/> à ká wùluyaalalaw dùn dɔnna<br/> ɔ tùma<br/> ní mín bé à fɛ̀<br/> à ká ɔ kɛ́.
ù yé dùgu dáminɛ. tìle sába<br/> tìle sàba bé bán tùma mín ná<br/> í bé yɛ̀lɛn àyiwa<br/> mɔ̀gɔninfin sù kàn kà í kùn dá kógo lá.
mɛ̀ í mána í kùn dá kógo lá<br/> í bé à sɔ̀rɔ tɔ́njɔn sérilen bé kúngo kɔ́nɔ í kó mín nsàrafeere bé fìli cógo mín ná<br/> tɛ́lman bìlakoro yé ù fàga cógo mín ná.
da kó kó ɔ tùma ná kà à fɔ́ à yé<br/> Duga yé à ká í mùɲu.
à ká kɛ̀lɛ fìɲɛyara à bé tága ránfɔr dɛmande<br/> à bé mágɛn dɛmande.
cɛ̀ kélen bé à ká kɛ̀lɛ lá<br/> ɔ tɔ́gɔ yé kó Kamalen-ɲuman.
à kó Kamalen-ɲuman<br/> à kó náamu. à kó tága à fɔ́ bàba yé<br/> kó né kó kó kɛ̀lɛ fìɲɛyara.
ɔ yɛ̀lɛnna à yé Segu mágɛn.
à nàna sé Segu tùma mín ná<br/> à yé í cún yɔ́rɔ mín ná<br/> à ɲɛ́ ní Monson bɛ̀nna.
à kó yála Da fàgara wà?
à kó ɔ bé yɛn.
ɛ̀ Tiɲɛtigiba Dantɛ dùn?
à kó Bolo-lankolon-ɲin-tɛ dùn?
à kó Sigi-mana-mɛn dùn?
à kó í dén kó kà nà à fɔ́ í yé ɔ tùma ná<br/> kó kɛ̀lɛ fìɲɛyara.
kó í ká ránfɔr cí à mà.
à yé mɔ̀gɔ wúli ɔ yɔ́rɔ nìn bɛ́ɛ kó kà tága à fɔ́ Baabugu Nci yé<br/> kó à dén tágara Kɔrɛ kó à kó kɛ̀lɛ dɔ́gɔyara kó à ká mɔ̀gɔ cí à mà.
Baabugu Nci yé kúrun kɛ́ pɔ̀n yé kà bá bíri ní à yé.
sɔw yé tìle sàba kɛ́ ù bé tìgɛ<br/> kà bɔ́ bákɔbolo fɛ̀ kà yɛ̀lɛma.
tìle sàba dáfara tùma mín ná<br/> ù kó kà à tó tɛn.
ù nàna kɛ̀lɛ jɔ̀<br/> kà à bìla síra kàn.
ù tìlenna kà tága<br/> tìle tágara bìn yɔ́rɔ mín ná<br/> dɔ́ nìn yé à bólolanɛgɛ bɔ́ kó kà à dí à kɛ̀rɛfɛmɔgɔ mà<br/> ɔ ká à dí à kɛ̀rɛfɛmɔgɔ mà<br/> ɔ ká à dí à kɛ̀rɛfɛmɔgɔ mà<br/> fó kà nà à bìla Segu bùlon kɔ́nɔ.
ù kó ɔ tùma kó kà kɛ̀lɛ tó tɛn.
ù jàma tágara kà tága ɲɔ́gɔn sɔ̀rɔ Kɔrɛ.
à kó ɔ tùma ná kà tága à fɔ́ Kɔrɛ Duga yé<br/> àle ká jàma nàna.
Duga kó dùgu mána jɛ́<br/> à bé à wéle à ká só. à ká nà kà nà mìn.
dùgu jɛ́ra Da ní à ká mɔ̀gɔw tágara<br/> Duga ká bùlon lá<br/> ù tágara à bìsimila.
Duga à ká báramuso<br/> kómi Da kúnpa bé ù lá<br/> ɔ yé í dɛ́n fó à yé Da yé.
à yé Da yé tùma mín ná<br/> à jàrabila à lá.
da tágalen kɔ́<br/> dùgu tílama fɛ̀<br/> à yé à ká gàdaw wéle.
fó né ká sìgi nìn dɛ kùn.
ń tɛ́ tó cɛ̀ kɔ̀rɔba kùn hábada.
ɔ tùma ná mín bé kɛ́ sá<br/> né ní áw dɛ bé jɛ̀ kà ɔ dìla.
sú mána kɔ ní fàama dára<br/> ɔ tùma ń bé dàbali mín tìgɛ<br/> ń bé ɔ tìgɛ.
dùgu tílala tùma mín ná<br/> à yé à ká gàdaw bɔ́.
múgubon kìle dúlonnen bé bùlon fàn mín fɛ̀<br/> à tágara múgubon kìle tà.
múgubon tán ní fìla<br/> à yé à bɛ́ɛ dáyɛlɛ<br/> gàdaw ká jí dɔni kà à dá à kàn.
gàdaw yé jí dɔni kà à dá à bɛ́ɛ kàn kà à bɛ́ɛ ɲígin<br/> à nàna dɔn kà í dá.
sú nàna sé yɔ́rɔ dɔ́ lá sá tùma mín ná<br/> dásiribama bé Duga fɛ̀ à ká dùgucamancɛ lá<br/> bɔ́gɔdingɛba bé yɛn dásiribama bé ɔ kɔ́nɔ.
ní fɛ́n ó fɛ́n bé nà à mà<br/> bàma nìn bé nà kà nà à ɲɛ́fɔ à yé.
dùgu tílama fɛ̀ à ká kán kà nà wágati mín ná<br/> Duga bɔ́ra kà nà kà nà à ká dúyeelen tùgu.
bàma nìn bɔ́ra jí lá kà nà í dá à dá fɛ̀.
à kó Duga<br/> à kó náamu<br/> à kó né hákili lá<br/> jànfa bé nà kɛ́ í bára.
Duga kó né bára?
áa! à kó né bára kó né má dá à lá<br/> ní jànfa bé sé kà kɛ́ né bára yàn.
áa! à kó né hákili lá mɔ̀gɔ bé yàn<br/> mín bé í kɔ̀lɔsi dɛ́!
Duga kó áa! à kó né dálen tɛ́ ɔ lá hàn!
Duga wúlila à tágara í kùn yáalayaala.
jàa mùso nìn à nàna kà nà í dɛ́n<br/> à nàna kà nà í dɛ́n<br/> à yé nìnw ká kúmakan nìn bɛ́ɛ lájɛlɛn lámɛn<br/> Duga wúlila tùma mín ná<br/> ní à tágara í kùn yáalayaala<br/> mùso yé í dɔgo.
Duga sɛginna kà nà kó mɔ́gɔ sí tɛ́ kɛ́nɛ mà.
à kó í yɛ̀rɛ kó tɛn.
àyiwa kó ɔ tùma mín bé ń fɛ̀ ń bé nà kà nà à fɔ́ í yé<br/> à kó Duga<br/> à kó síni sɔ̀gɔma<br/> à kó í ká í jíja í ká syɛ̀ dánga jɛ́<br/> í ká à dí kámalen kélen mà<br/> à ká yɛ̀lɛn sɔ kàn.
à ká syɛ̀ nìn síw bɔ́ kà dùgu lámini.
à kó ní ɔ séra kà múnumunu kà nà dɔn dùgu dá fɛ̀<br/> kà à sɔ̀rɔ à má fàga<br/> à kó í ká ɔ syɛ̀ fàga í ká ɔ tóbi kà ɔ dún.
ní Segu yé sàn mùgan kɛ́ í dá lá<br/> à kó ù tɛ́ sé kà í ká dùgu mìnɛ.
à kó ɔ tɛ̀mɛnnen kɔ́<br/> à kó dùgu mána jɛ́<br/> ní à bé nà kɛ̀lɛ dáminɛ<br/> í ká à tó í ká mɔ́gɔw ká múgu kùnkan ɲá fɔ́lɔ bɔ́ dùgu ní kɔ́rɔn cɛ́.
à kó ní ɔ kùnkan ɲá fɔ́lɔ bɔ́ra kà à sɔ̀rɔ ù má múgu cí<br/> à kó ɔ tùma ná<br/> háli ní ù yé sàn kɛ́ yàn<br/> ù tɛ́ sé í lá.
à kó ní í yɛ̀rɛ kó jànfa tɛ́ yàn.
à kó né bé mín fɔ́ í yé<br/> ní fɛ́n nàna bàla í lá<br/> ní í má sé kà í yɛ̀rɛ bɔ́ à lá<br/> à kó ɔ tùma í ká tága bɔ̀gɔdingɛ nìn ná í ká dɔn.
jíritu nìn jùkɔrɔ dìngɛba mín bé yɛn í ká tága à dɔn<br/> ɔ tùma ná í bé tága à sɔ̀rɔ yɛn jàlen dɔn.
í bé màra yɛn<br/> mɔ̀gɔ sí tɛ́ í yé fó kà tága kɛ̀lɛ bán.
à kó ń tùn bé mín fɔ́ í yé ɔ yé nìn yé.
bàma yé í kɔ́don à tágara<br/> à tágara tùma mín ná<br/> Duga tágara à tágara kà tága í dá.
mùso nín wúlila à yé à ká gàdaw kúnun.
fìnikɔnɔ bɛlebeleba bé à bólo só kɔ́nɔ yɛn<br/> à yé ɔ tà à yé ɔ dá ɲɔ́gɔn ná.
à kó gàdaw ká nà<br/> kárangɛkogo lá.
ù yé fìni nìn dí à mà<br/> à yɛ̀lɛnna kógo fɛ̀<br/> kà fìnikɔnɔ kùn dɔn à bólo<br/> à tágara kà tága jìgin só kɔ́ fɛ̀.
à ŋúnumana fó kà tága sé Da ká jàsa dá lá.
da ká jɔ́nkunnaw kó kó ù bé à mìnɛ<br/> à kó ù mà kó á kána ń mìnɛ<br/> à kó ń nàkun yé Dako yé<br/> ń bé à fɛ̀ kà à yé.
à kó né yé Duga dɛ ká báramuso yé<br/> ù yé kɛ́nɛ bìla à ɲɛ́.
é dùn nàdalilu yé à jùmɛn yé?
à kó né nàdalilu yàn nɔ̀<br/> à kó é tágara tìle fɛ̀ í tágara bàro kɛ́ ń cɛ̀ fɛ̀<br/> né yé é yé ála yé í kànu dɔn ń ná.
ó túma ń nàna<br/> ń bé à fɛ̀ án ká sárati<br/> ń bé à fɛ̀ kà í dɛ̀mɛ.
mɛ̀ dɛ̀mɛ nìn fó à bé í ká láyidu dɛ dí ń mà<br/> kà à fɔ́ ní í séra kà Kɔrɛ mìnɛ<br/> ɔ tùma ná né nìn bé kɛ́ í mùso dɛ yé.
án ká ɔ dàlilu tà ɲɔ́gɔn yé<br/> ɔ tùma ná né bé sɔ̀rɔ kà í dɛ̀mɛ só kɔ́nɔ.
ní í yé à dɔ́n kà à fɔ́ ɔ láyidu tɛ́ wúli féwu! ɔ tùma ná né bé sókɔnɔna báara<br/> é ká tó kɛ́nɛ mà. ínshala ní ála sɔ́nna<br/> í bé sé dùgu nìn ná.
sábu fɛ̀ɛrɛ mínw bé à fɛ̀<br/> ń yé ù dɔ́n.
nìn kó à mà ní ála sɔ̀nna ní ń yé dùgu nìn mìnɛ<br/> ɔ tùma ná é dɛ bé kɛ́ ń mùso fɔ́lɔ yé.
ń má mùso fúru nkà é dɛ bé kɛ́ ń mùso fɔ́lɔ yé.
à kó wà ní dùgu jɛ́ra<br/> fájiri jóona fɛ̀<br/> kámalen kélen bénà yɛ̀lɛn sɔ kàn<br/> syɛ̀ dánga jɛ́ bé à bólo. à bé syɛ̀nìn síibɔ kà dùgu lámini<br/> ḿm! à kó Da kó í kána sɔ̀n<br/> ɔ ká dɔn dùgu dá fɛ̀<br/> kà à sɔ̀rɔ í má ɔ fàga dɛ́!
à kó fìlanan ní í séra kà ɔ syɛ̀tigi nìn mìnɛ<br/> à kó ɔ tùma ná dùgu mána jɛ́<br/> fájiri kán ɲá fɔ́lɔ<br/> í ká mɔ̀gɔw ká múnu dùgu ní kɔ́rɔn cɛ́<br/> ù ká múgu kùnkan ɲá fɔ́lɔ cì.
à kó ní ɔ kɛ́ra à kó í bé sé dùgu lá<br/> à kó nkà ní à fɔ́lɔ dɛ yé múgu kùnkan ɲá fɔ́lɔ cì dùgu ní kɔ́rɔn cɛ́<br/> à kó ɔ tùma ná ní í yé sàn kɛ́ yàn<br/> í tɛ́ sé dùgu lá.
à kó sókɔnɔna né kɔ̀ni yé ɔ báara kɛ́.
ɔ tùma ná kó tɔ̀ bé í bólo.
à kó ɔ tùma à ká tɔ́njɔnw mà á yé tága à dɛ̀mɛ<br/> á ká à láyɛlen.
ɔ tágara à dɛ̀mɛ fó ù yé à láyɛlɛn.
dùgu jɛ́ra kámalen yɛ̀lɛnna sɔ kàn<br/> à yé syɛ̀ dánga nìn mìnɛ<br/> à bé à síibɔ.
da kó à ká mɔ̀gɔw mà<br/> kó mɔ̀gɔ wɛ́rɛ tɛ́ dá nìn ɲɛ́<br/> né yɛ̀rɛ dɛ bé dá nìn ɲɛ́.
jálasunba bé dùgu tìlebin yànfan fɛ̀<br/> à tágara kà tága í dɛ́n yɛn.
nìn bɔ́ra kárangɛda fɛ̀ tùma mín ná<br/> ní à bé syɛ̀ nìn síibɔ<br/> syɛ̀ bé à bólo à bé sɔ bɔli.
nìn yé í dɛ́n kà à kɔ̀nɔ<br/> à bé nà sé à mà tùma mín ná<br/> à yé múgu kɛ́ kà à bón kà à bɔ́ kà à bìn.
à bìnna yɔ́rɔ mín ná Duga fóra kà wúli<br/> à kó jànfa kɛ́ra.
à kó jànfa kɛ́ra.
nìn múnumununa kà nà à yé í sín dùgu ní kɔ́rɔn cɛ́<br/> à tágara kà tága múgu kùnkan ɲá fɔ́lɔ cì.
ù yé à tà kàbi sɔ̀gɔma<br/> fó kà tága sélifana sé<br/> Segu má sé kà í tɛ́gɛ dá dɛ̀nɛn kàn.
ù sìra.
ɔ dùgu jɛ́ ù yé à dáminɛ<br/> fó kà tága sélifana sé<br/> Segu má sé kà í tɛ́gɛ dá dɛ̀nɛn kàn.
à tìle sàbanan dón<br/> ù yé à dáminɛ tùma mín ná<br/> tìle bé tága sé wàlahababa tùma mín ná<br/> Segu yé kógo mìnɛ.
ù jìginna dùgu kàn.
ù jìginna dùgu kàn<br/> ù yé à dɔ́gɔkɛ mìnɛ<br/> kà à dénkɛ fɔ́lɔ mìnɛ.
Duga yé à dɔ́n à tìgɛra à tɛ́ túgun.
à yé í sín bɔ̀gɔdingɛ ná<br/> à tágara jìgin bɔ̀gɔdingɛ kɔ́nɔna<br/> à yé í kùn dɔn<br/> à yé ɔ dáyɛlɛ<br/> à tágara kà tága dɔn wɔ kɔ́nɔ. bàma nìn bé wɔ kɔ́nɔ<br/> à tágara kà tága dɔn wɔ nìn kɔ́nɔ<br/> à yé í sìgi.
ù yé dùgu cì<br/> kà dùgu mìnan bɔ́<br/> kà báramuso nìn mìnɛ.
ù nàna kà nà ù sìgi<br/> à dɔ́gɔkɛ mìnɛlen bé<br/> à dénkɛ fɔ́lɔ mìnɛlen bé<br/> jɛli Cɛkura mín sábabu yé kɛ̀lɛ kɛ́ Segu ní kɔ́rɔn cɛ́<br/> ɔ yɛ̀rɛ mìnɛlen bé à sìgilen bé<br/> à fà sìgilen bé.
à kó né cɛ̀ wà?
né yé ń cɛ̀ yɔ́rɔ dɔ́n.
à kó bɔ̀gɔdingɛ mín fílɛ nìn yé<br/> ní á yé bɔ̀gɔdingɛ nìn jí sɔli<br/> dìngɛba bé yɛn nɔ̀<br/> bàmawo bé yɛn nɔ̀<br/> à ní bàma nìn dɛ sáratila kà à fɔ́ à bé tága dɔn<br/> ní á tágara á bé à sɔ̀rɔ yɛn.
à kó tɔ́njɔnw ká jìgin ní sóbonminan yé<br/> ù jìginna.
ù yé bɔ̀gɔdingɛ nìn jí sɔli<br/> fó kà tága à jà<br/> kà tága à sɔ̀rɔ dìngɛba nìn dáyɛlɛlen dɔn<br/> ù tágamana kà dɔn à kɔ́nɔ<br/> jí tɛ́ à kɔ́nɔ ù tágara kà tága sé fó à kɔ́nɔ<br/> kà tága à sɔ̀rɔ Duga sìgilen bé yɛn<br/> ù yé à mìnɛ.
ù yé à mìnɛ<br/> ù nàna ní à yé Kɔrɛ só kɔ́ fɛ̀<br/> ù nàna kà nà à sìgi.
à kó Duga<br/> à kó náamu.
à kó ń bé à fɛ̀ án ká tága Segu.
Duga yɛ́lɛla. à dénkɛ fɔ́lɔ sìgilen bé. à dɔ́gɔkɛ sìgilen bé.
à dénkɛ fɔ́lɔ nìn<br/> à yé màrifa dá dɔn à dá kɔ́nɔ<br/> à yé múgu cì à yɛ̀rɛ lá<br/> ɔ dára.
jɛli Cɛkura wúlila<br/> ní ɔ yé Tiɲɛtigiba Dantɛ dénkɛ fɔ́lɔ yé. à wúlila à kúmana Duga mà.
à kúmana à mà<br/> à kúmana à mà<br/> à kúmana à mà<br/> à kúmana à mà.
à kó kɔ̀nɔpán yé à dɔ́gɔnin dɛ yé<br/> à kó kɔ̀nɔsogonin bé tágama à sɛn dɛ lá<br/> à kó ɔ tùma ná né tɛ́ nkɔ̀ni fɔ́ jɔ̀n yé túgun ní hɔ́rɔn tɛ́.
à kó í ká ń sì í ká ń tìlen í ká ń báda bán<br/> à yé màrifa dá dɔn à dá kɔ́nɔ à yé à yɛ̀rɛ jànfa<br/> jɛli Cɛkura dára yɛn.
Tiɲɛtigiba Dantɛ wúlila à yé à dénkɛ bɔn kà à bɔn kà à bɔn<br/> à kó í sàra jɛlikamalenw sàcogo lá.
ù yé ù sìgi.
à kó ɔ tùma ná<br/> Da kó à kó ɔ tùma ná<br/> à kó né bé à fɛ̀ Duga án ká tága Segu.
ɛ́ɛ! à kó Da ń dén<br/> à kó ń bé tága mùn ɲíni Segu?
à kó ń dénkɛ fɔ́lɔ sù dálen fílɛ nìn yé.
ń dɔ́gɔkɛ sù dálen fílɛ nìn yé.
ń dá só mìnan bɔ́len fílɛ nìn yé.
tùruba dígilen bé à fɛ̀<br/> à yé í bólo dá à tùru kɔ́rɔ<br/> sɛ́bɛn dén kélen bé à tùru nìn jùkɔrɔ à yé ɔ bɔ́.
à yé ɲín kɛ́ kà sɛ́bɛn nìn cín yɔ́rɔ mín ná<br/> à yɛ̀lɛmana kà kɛ́ wáraba yé ɔ yɔ́rɔ lá<br/> à yé í sɔnsoro à kɔmona sìɲɛ sàba. à yé à kú múnumunu à kùn ná.
à kó ń dén Da<br/> à kó náamu.
à kó tágadabali bé ń fɛ̀ à kó nkà tága tɛ́ bɛ̀n ń ná.
à kó é yé ń dén dɛ yé<br/> nìn sɛ́bɛn nìn mìnɛ<br/> ní kó gànnen bɛ́ í lá dón mín ná<br/> à kó í bé sé kà í yɛ̀rɛ bɔ́ ní nìn yé<br/> à yé í bólo dɔn tùru fàn kélen kɔ́rɔ<br/> à yé sɛ́bɛn dén kélen wɛ́rɛ bɔ́.
à yé à cín yɔ́rɔ mín ná<br/> à kɛ́ra gìngerenin yé<br/> sɛ́gɛ mín bé syɛ̀denw tà<br/> à kɛ́ra ɔ yé à pánna kà tága sán fɛ̀<br/> à yé kúlekan ɲɛ́ sàba kɛ́.
à jìginna dùgu mà.
à kó ń dén à kó nìn mìnɛ.
í yé dén mìsɛn yé<br/> à kó ní kó gànna í lá dón mín<br/> í bé sé kà í yɛ̀rɛ tíla ní nìn yé.
à yé í bólo dɔn tùru fàn kélen kɔ́rɔ<br/> à yé sɛ́bɛn dén kélen wɛ́rɛ yé<br/> à yé à cín<br/> à kɛ́ra sóntugannin yé<br/> à tágara kà tága í sìgi sókogo kùn ná. kà kúlekan ɲɛ́ sàba kɛ́.
à yɛ̀lɛmana à jìginna kà nà.
à kó ń dén.
à kó ní kó gànna í dá lá dón mín<br/> í bé í yɛ̀rɛ tíla ní nìn yé.
à kó né dénkɛ fɔ́lɔ sù dálen fílɛ<br/> ń dɔ́gɔkɛ sù dálen fílɛ<br/> né bé bɔ́ nìn jù lá ń bé tága mùn lákali?
à kó nkà Da<br/> à kó náamu.
à kó nkà sárati bé ń fɛ̀<br/> ń bé ɔ fɔ́ í yé.
í bé tága Segu<br/> tìle tán ní dúuru<br/> í fà bé sà.
ɔ tùma ná sá<br/> í bé ń ká fɔli fɔ́ í fà yé.
da kó ɔ tùma ná<br/> à kó ń fà Tiɲɛtigiba Dantɛ<br/> à kó ɔ tùma ná à bé cógo dì? án tɛ́ tága Segu?
ɲuman-tile-tɛ à kó án bé tága cógo dì? kó mùso nìn án bé ɔ kɛ́ cógo dì?
à kó láyidu dɛ bé né ní à cɛ́<br/> à kó mákɛ dén<br/> à kó náamu.
